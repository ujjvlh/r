<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-059-Dasharatha_Vilapaha.mp3" type="audio/mpeg"></audio><br>
<br>
<br>
ममत्वश्वानिवृत्तस्यनप्रावर्तन्तवर्त्मनि।<br>
उष्णमश्रुप्रमुञ्चन्तोरामेसम्प्रस्थितेवनम्॥2.59.1॥<br>
उभाभ्यांराजपुत्राभ्यामथकृत्वाहमञ्जलिम्।<br>
प्रस्थितोरथमास्थायतद्दुःखमपिधारयन्॥2.59.2॥<br>
गुहेनसार्धंतत्रैवस्थितोऽस्मिदिवसान्बहून्।<br>
आशयायदिमांरामःपुनःशब्दापयेदिति॥2.59.3॥<br>
विषयेतेमहाराजरामव्यसनकर्शिताः।<br>
अपिवृक्षाःपरिम्लानाःसपुष्पाङ्कुरकोरकाः॥2.59.4॥<br>
उपतप्तोदकानद्यःपल्वलानिसरांसिच।<br>
परिशुष्कपलाशानिवनान्युपवनानिच॥2.59.5॥<br>
नचसर्पन्तिसत्त्वानिव्यालानप्रचरन्तिच।<br>
रामशोकाभिभूतंतन्निष्कूजमभवद्वनम्॥2.59.6॥<br>
लीनपुष्करपत्राश्चनरेन्द्रकलुषोदकाः।<br>
सन्तप्तपद्माःपद्मिन्योलीनमीनविहङ्गमाः॥2.59.7॥<br>
जलजानिचपुष्पाणिमाल्यानिस्थलजानिच।<br>
नाद्यभान्त्यल्पगन्धीनिफलानिचयथापुरम्॥2.59.8॥<br>
अत्रोद्यानानिशून्यानिप्रलीनविहगानिच।<br>
नचाभिरामानारामान्पश्यामिमनुजर्षभ॥2.59.9॥<br>
प्रविशन्तमयोध्यांमांनकश्चिदभिनन्दति।<br>
नराराममपश्यन्तोनिश्वसन्तिमुहुर्मुहुः॥2.59.10॥<br>
देवराजरथंदृष्ट्वाविनाराममिहागतम्।<br>
दुःखादश्रुमुखःसर्वोराजमार्गगतोजनः॥2.59.11॥<br>
हर्म्यैर्विमानैःप्रासादैरवेक्ष्यरथमागतम्।<br>
हाहाकारकृतानार्योरामादर्शनकर्शिताः॥2.59.12॥<br>
आयतैर्विमलैर्नेत्रैरश्रुवेगपरिप्लुतैः।<br>
अन्योन्यमभिवीक्षन्तेऽव्यक्तमार्ततराःस्त्रियः॥2.59.13॥<br>
नामित्राणांनमित्राणामुदासीनजनस्यच।<br>
अहमार्ततयाकिञ्चिद्विशेषमुपलक्षये॥2.59.14॥<br>
अप्रहृष्टमनुष्याचदीननागतुरङ्गमा।<br>
आर्तस्वरपरिम्लानाविनिश्वसितनिस्वना॥2.59.15॥<br>
निरानन्दामहाराजरामप्रव्राजनातुरा।<br>
कौसल्यापुत्रहीनेवअयोध्याप्रतिभातिमा॥2.59.16॥<br>
सूतस्यवचनंश्रुत्वावाचापरमदीनया।<br>
बाष्पोपहतयाराजातंसूतमिदमब्रवीत्॥2.59.17॥<br>
कैकेय्याविनियुक्तेनपापाभिजनभावया।<br>
मयानमन्त्रकुशलैर्वृद्धैःसहसमर्थितम्॥2.59.18॥<br>
नसुहृद्भिर्नचामात्यैर्मन्त्रयित्वाचनैगमैः।<br>
मयायमर्थःसम्मोहात्स्त्रीहेतोःसहसाकृतः॥2.59.19॥<br>
भवितव्यतयानूनमिदंवाव्यसनंमहत्।<br>
कुलस्यास्यविनाशायप्राप्तंसूतयदृच्छया॥2.59.20॥<br>
सूतयद्यस्तितेकिञ्चिन्मयातुसुकृतंकृतम्।<br>
त्वंप्रापयाशुमांरामंप्राणाःसंत्वरयन्तिमाम्॥2.59.21॥<br>
यद्यद्यापिममैवाज्ञानिवर्त्तयतुराघवम्।<br>
नशक्ष्यामिविनारामंमुहूर्त्तमपिजीवितुम्॥2.59.22॥<br>
अथवापिमहाबाहुर्गतोदूरंभविष्यति।<br>
मामेवरथमारोप्यशीघ्रंरामायदर्शय॥2.59.23॥<br>
वृत्तदंष्ट्रोमहेष्वासःक्वासौलक्ष्मणपूर्वजः।<br>
यदिजीवामिसाध्वेनंपश्येयंसीतयासह॥2.59.24॥<br>
लोहिताक्षंमहाबाहुमामुक्तमणिकुण्डलम्।<br>
रामंयदिनपश्येयंगमिष्यामियमक्षयम्॥2.59.25॥<br>
अतोनुकिंदुःखतरंयोहमिक्ष्वाकुनन्दनम्।<br>
इमामवस्थामापन्नोनेहपश्यामिराघवम्॥2.59.26॥<br>
हारामरामानुजहाहावैदेहितपस्विनि।<br>
नमांजानीतदुःखेनम्रियमाणमनाथवत्॥2.59.27॥<br>
सतेनराजादुःखेनभृशमर्पितचेतनः।<br>
आवगाढःसुदुष्पारंशोकसागरमब्रवीत्॥2.59.28॥<br>
रामशोकमहाभोगःसीताविरहपारगः।<br>
श्वसितोर्मिमहावर्त्तोबाष्पफेनजलाविलः॥2.59.29॥<br>
बाहुविक्षेपमीनौघोविक्रन्दितमहास्वनः।<br>
प्रकीर्णकेशशैवालःकैकेयीवडवामुखः॥2.59.30॥<br>
ममाश्रुवेगप्रभवःकुब्जावाक्यमहाग्रहः।<br>
वरवेलोनृशंसायारामप्रव्राजनायतः॥2.59.31॥<br>
यस्मिन्बतनिमग्नोऽहंकौसल्येराघवंविना।<br>
दुस्तरोजीवतादेविमयायंशोकसागरः॥2.59.32॥<br>
अशोभनंयोऽहमिहाद्यराघवंदिदृक्षमाणोनलभेसलक्ष्मणम्।<br>
इतीवराजाविलपन्महायशाःपपाततूर्णंशयनेसमूर्च्छितः॥2.59.33॥<br>
इतिविलपतिपार्थिवेप्रणष्टेकरुणतरंद्विगुणंचरामहेतोः।<br>
वचनमनुनिशम्यतस्यदेवीभयमगमत्पुनरेवराममाता॥2.59.34॥<script>ac.playbackRate=0.5</script>