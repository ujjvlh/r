<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-065-Anthaha_Purashokaha.mp3" type="audio/mpeg"></audio><br>
<br>
<br>
अथरात्र्यांव्यतीतायांप्रातरेवापरेऽहनि।<br>
वन्दिनःपर्युपातिष्ठंस्तत्पार्थिवनिवेशनम्॥2.65.1॥<br>
सूताःपरमसंस्कारामङ्गलाश्चोत्तमश्रुताः।<br>
गायकाःस्तुतिशीलाश्चनिगदन्तःपृथक्पृथक्॥2.65.2॥<br>
राजानंस्तुवतांतेषामुदात्ताभिहिताशिषाम्।<br>
प्रासादाभोगविस्तीर्णःस्तुतिशब्दोह्यवर्तत॥2.65.3॥<br>
ततस्तुस्तुवतांतेषांसूतानांपाणिवादकाः।<br>
अपदानान्युदाहृत्यपाणिवादानवादयन्॥2.65.4॥<br>
तेनशब्देनविहगाःप्रतिबुद्धाविसस्वनुः।<br>
शाखास्थाःपञ्जरस्थाश्चयेराजकुलगोचराः॥2.65.5॥<br>
व्याहृताःपुण्यशब्दाश्चवीणानांचापिनिस्वनाः।<br>
आशीर्गेयंचगाथानांपूरयामासवेश्मतत्॥2.65.6॥<br>
ततःशुचिसमाचाराःपर्युपस्थानकोविदाः।<br>
स्त्रीवर्षधरभूयिष्ठाउपतस्थुर्यथापुरम्॥2.65.7॥<br>
हरिचन्दनसंपृक्तमुदकंकाञ्चनैर्घटैः।<br>
आनिन्युःस्नानशिक्षाज्ञायथाकालंयथाविधि॥2.65.8॥<br>
मङ्गलालम्भनीयानिप्राशनीयान्युपस्करान्।<br>
उपनिन्युस्तथाप्यन्याःकुमारीबहुलाःस्त्रियः॥2.65.9॥<br>
सर्वलक्षणसम्पन्नंसर्वंविधिवदर्चितम्।<br>
सर्वंसुगुणलक्ष्मीवत्तद्बभूवाभिहारिकम्॥2.65.10॥<br>
तत्तुसूर्योदयंयावत्सर्वंपरिसमुत्सुकम्।<br>
तस्थावनुपसम्प्राप्तंकिंस्विदित्युपशङ्कितम्॥2.65.11॥<br>
अथायाःकोसलेन्द्रस्यशयनंप्रत्यनन्तराः।<br>
ताःस्त्रियस्तुसमागम्यभर्तारंप्रत्यबोधयन्॥2.65.12॥<br>
तथाप्युचितवृत्तास्ताविनयेननयेनच।<br>
नह्यस्यशयनंस्पृष्ट्वाकिञ्चिदप्युपलेभिरे॥2.65.13॥<br>
तावेपथुपरीताश्चराज्ञःप्राणेषुशङ्किताः।<br>
प्रतिस्रोतस्तृणाग्राणांसदृशंसंचकाशिरे॥2.65.14॥<br>
अथसंवेपमानानांस्त्रीणांदृष्ट्वाचपार्थिवम्।<br>
यत्तदाशङ्कितंपापंतस्यजज्ञेविनिश्चयः॥2.65.15॥<br>
कौसल्याचसुमित्राचपुत्रशोकपराजिते।<br>
प्रसुप्तेनप्रबुध्येतेयथाकालसमन्विते॥2.65.16॥<br>
निष्प्रभाचविवर्णाचसन्नाशोकेनसन्नता।<br>
नव्यराजतकौसल्यातारेवतिमिरावृता॥2.65.17॥<br>
कौसल्यानन्तरंराज्ञःसुमित्रातदनन्तरम्।<br>
नस्मविभ्राजतेदेवीशोकाश्रुलुलितानना॥2.65.18॥<br>
तेचदृष्ट्वातथासुप्तेउभेदेव्यौचतुनृपम्।<br>
सुप्तमेवोद्गतप्राणमन्तःपुरमदृश्यत॥2.65.19॥<br>
ततःप्रचुक्रुशुर्दीनाःसस्वरंतावराङ्गनाः।<br>
करेणवइवारण्येस्थानप्रच्युतयूथपाः॥2.65.20॥<br>
तासामाक्रन्दशब्देनसहसोद्गतचेतने।<br>
कौसल्याचसुमित्राचत्यक्तनिद्रेबभूवतुः॥2.65.21॥<br>
कौसल्याचसुमित्राचदृष्ट्वास्पृष्ट्वाचपार्थिवम्।<br>
हानाथेतिपरिक्रुश्यपेततुर्धरणीतले॥2.65.22॥<br>
साकोसलेन्द्रदुहितावेष्टमानामहीतले।<br>
नबभ्राजरजोध्वस्तातारेवगगनाच्च्युता॥2.65.23॥<br>
नृपेशान्तगुणेजातेकौसल्यांपतितांभुवि।<br>
अपश्यंस्ताःस्त्रियःसर्वाहतांनागवधूमिव॥2.65.24॥<br>
ततःसर्वानरेन्द्रस्यकैकेयीप्रमुखाःस्त्रियः।<br>
रुदन्त्यःशोकसन्तप्तानिपेतुर्गतचेतनाः॥2.65.25॥<br>
ताभिःसबलवान्नादःक्रोशन्तीभिरनुद्रुतः।<br>
येनस्थिरीकृतंभूयस्तद्गृहंसमनादयत्॥2.65.26॥<br>
तत्समुत्त्रस्तसम्भ्रान्तंपर्युत्सुकजनाकुलम्।<br>
सर्वतस्तुमुलाक्रन्दंपरितापार्तबान्धवम्॥2.65.27॥<br>
सद्योपनिपतितानन्दंदीनविक्लवदर्शनम्।<br>
बभूवनरदेवस्यसद्मदिष्टान्तमीयुषः॥2.65.28॥<br>
अतीतमाज्ञायतुपार्थिवर्षभंयशस्विनंसम्परिवार्यपत्नयः।<br>
भृशंरुदन्त्यःकरुणंसुदुःखिताःप्रगृह्यबाहूव्यलपन्ननाथवत्॥2.65.29॥<script>ac.playbackRate=0.5</script>