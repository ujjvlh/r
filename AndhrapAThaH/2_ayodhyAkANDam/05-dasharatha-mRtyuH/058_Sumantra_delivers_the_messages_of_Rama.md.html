<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-058-Rama_Sandesha_Nivedanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
प्रत्याश्वस्तोयदाराजामोहात्प्रत्यागतःपुनः।<br>
अथाजुहावतंसूतंरामवृत्तान्तकारणात्॥2.58.1॥<br>
अथसूतोमहाराजंकृताञ्जलिरुपस्थितः।<br>
राममेवानुशोचन्तंदुःखशोकसमन्वितम्॥2.58.2॥<br>
वृद्धंपरमसन्तप्तंनवग्रहमिवद्विपम्।<br>
विनिश्वसन्तंध्यायन्तमस्वस्थमिवकुञ्जरम्॥2.58.3॥<br>
राजातुरजसाधूतंध्वस्ताङ्गंसमुपस्थितम्।<br>
अश्रुपूर्णमुखंदीनमुवाचपरमार्तवत्॥2.58.4॥<br>
क्वनुवत्स्यतिधर्मात्मावृक्षमूलमुपाश्रितः।<br>
सोऽत्यन्तसुखितःसूतकिमशिष्यतिराघवः॥2.58.5॥<br>
दुःखस्यानुचितोदुःखंसुमन्त्रशयनोचितः।<br>
भूमिपालात्मजोभूमौशेतेकथमनाथवत्॥2.58.6॥<br>
यंयान्तमनुयान्तिस्मपदातिरथकुञ्जराः।<br>
सवत्स्यतिकथंरामोविजनंवनमाश्रितः॥2.58.7॥<br>
व्यालैर्मृगैराचरितंकृष्णसर्पनिषेवितम्।<br>
कथंकुमारौवैदेह्यासार्द्धंवनमुपस्थितौ॥2.58.8॥<br>
सुकुमार्यातपस्विन्यासुमन्त्रसहसीतया।<br>
राजपुत्रौकथंपादैरवरुह्यरथाद्गतौ॥2.58.9॥<br>
सिद्धार्थःखलुसूतत्वंयेनदृष्टौममात्मजौ।<br>
वनान्तंप्रविशन्तौतावश्विनाविवमन्दरम्॥2.58.10॥<br>
किमुवाचवचोरामःकिमुवाचचलक्ष्मणः।<br>
सुमन्त्रवनमासाद्यकिमुवाचचमैथिली॥2.58.11॥<br>
आसितंशयितंभुक्तंसूतरामस्यकीर्तय।<br>
जीविष्याम्यहमेतेनययातिरिवसाधुषु॥2.58.12॥<br>
इतिसूतोनरेन्द्रेणचोदितःसज्जमानया।<br>
उवाचवाचाराजानंसबाष्परिरब्धया॥2.58.13॥<br>
अब्रवीन्मांमहाराजधर्ममेवानुपालयन्।<br>
अञ्जलिंराघवःकृत्वाशिरसाभिप्रणम्यच॥2.58.14॥<br>
सूतमद्वचनात्तस्यतातस्यविदितात्मनः।<br>
शिरसावन्दनीयस्यवन्द्यौपादौमहात्मनः॥2.58.15॥<br>
सर्वमन्तःपुरंवाच्यंसूतमद्वचनात्त्वया।<br>
आरोग्यमविशेषेणयथार्हंचाभिवादनम्॥2.58.16॥<br>
माताचममकौसल्याकुशलंचाभिवादनम्।<br>
अप्रमादंचवक्तव्याब्रूयाश्चैनामिदंवचः॥2.58.17॥<br>
धर्म्मनित्यायथाकालमग्न्यगारपराभव।<br>
देविदेवस्यपादौचदेववत्परिपालय॥2.58.18॥<br>
अभिमानञ्चमानञ्चत्यक्त्वावर्त्तस्वमातृषु।<br>
अनुराजानमार्यांचकैकेयीमम्बकारय॥2.58.19॥<br>
कुमारेभरतेवृत्तिर्वर्त्तितव्याचराजवत्।<br>
अर्थज्येष्ठाहिराजानोराजधर्ममनुस्मर॥2.58.20॥<br>
भरतःकुशलंवाच्योवाच्योमद्वचनेनच।<br>
सर्वास्वेवयथान्यायंवृत्तिंवर्त्तस्वमातृषु॥2.58.21॥<br>
वक्तव्यश्चमहाबाहुरिक्ष्वाकुकुलनन्दनः।<br>
पितरंयौवराज्यस्थोराज्यस्थमनुपालय॥2.58.22॥<br>
अतिक्रान्तवयाराजामास्मैनंव्यवरोरुधः।<br>
कुमारराज्येजीवत्वंतस्यैवाज्ञाप्रवर्तनात्॥2.58.23॥<br>
अब्रवीच्चापिमांभूयोभृशमश्रूणिवर्तयन्।<br>
मातेवमममातातेद्रष्टव्यापुत्रगर्द्धिनी॥2.58.24॥<br>
इत्येवंमांमहाराजब्रुवन्नेवमहायशाः।<br>
रामोराजीवताम्राक्षोभृशमश्रूण्यवर्तयत्॥2.58.25॥<br>
लक्ष्मणस्तुसुसंक्रुद्धोनिश्वसन्वाक्यमब्रवीत्।<br>
केनायमपराधेनराजपुत्रोविवासितः॥2.58.26॥<br>
राज्ञातुखलुकैकेय्यालघुत्वाश्रित्यशासनम्।<br>
कृतंकार्य्यमकार्यंवावयंयेनाभिपीडिताः॥2.58.27॥<br>
यदिप्रव्राजितोरामोलोभकारणकारितम्।<br>
वरदाननिमित्तंवासर्वथादुष्कृतंकृतम्॥2.58.28॥<br>
इदंतावद्यथाकाममीश्वरस्यकृतेकृतम्।<br>
रामस्यतुपरित्यागेनहेतुमुपलक्षये॥2.58.29॥<br>
असमीक्ष्यसमारब्धंविरुद्धंबुद्धिलाघवात्।<br>
जनयिष्यतिसङ्क्रोशंराघवस्यविवासनम्॥2.58.30॥<br>
अहंतावन्महाराजेपितृत्वंनोपलक्षये।<br>
भ्राताभर्त्ताचबन्धुश्चपिताचममराघवः॥2.58.31॥<br>
सर्वलोकप्रियंत्यक्त्वासर्वलोकहितेरतम्।<br>
सर्वलोकोऽनुरज्येतकथंत्वाऽनेनकर्मणा॥2.58.32॥<br>
सर्वप्रजाभिरामंहिरामंप्रव्राज्यधार्म्मिकम्।<br>
सर्वलोकंविरुद्ध्येमंकथंराजाभविष्यसि॥2.58.33॥<br>
जानकीतुमहाराजनिश्वसन्तीमनस्विनी।<br>
भूतोपहतचित्तेवविष्ठिताविस्मितास्थिता॥2.58.34॥<br>
अदृष्टपूर्वव्यसमाराजपुत्रीयशस्विनी।<br>
तेनदुःखेनरुदतीनैवमांकिञ्चिदब्रवीत्॥2.58.35॥<br>
उद्वीक्षमाणाभर्तारंमुखेनपरिशुष्यता।<br>
मुमोचसहसाबाष्पंमांप्रयान्तमुदीक्ष्यसा॥2.58.36॥<br>
तथैवरामोऽश्रुमुखःकृताञ्जलिःस्थितोभवल्लक्ष्मणबाहुपालितः।<br>
तथैवसीतारुदतीतपस्विनीनिरीक्षतेराजरथंतथैवमाम्॥2.58.37॥</div></div><script>ac.playbackRate=0.5+parseInt(slider.value)/200</script></body>
</html>