<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-057-Sumantrasya_Yodhya_Gamanam.mp3" type="audio/mpeg"></audio><br>
<br>
<br>
कथयित्वासुदुःखार्तःसुमन्त्रेणचिरंसह।<br>
रामेदक्षिणकूलस्थेजगामस्वगृहंगुहः॥2.57.1॥<br>
भरद्वाजाभिगमनंप्रयागेचसहासनम्।<br>
आगिरेर्गमनंतेषांतत्रस्थैरभिलक्षितम्॥2.57.2॥<br>
अनुज्ञातःसुमन्त्रोऽथयोजयित्वाहयोत्तमान्।<br>
अयोध्यामेवनगरींप्रययौगाढदुर्मनाः॥2.57.3॥<br>
सवनानिसुगन्धीनिसरितश्चसरांसिच।<br>
पश्यन्नतिययौशीघ्रंग्रामाणिनगराणिच॥2.57.4॥<br>
ततःसायाह्नसमयेतृतीयेऽहनिसारथिः।<br>
अयोध्यांसमनुप्राप्यनिरानन्दांददर्शह॥2.57.5॥<br>
सशून्यामिवनिःशब्दांदृष्ट्वापरमदुर्मनाः।<br>
सुमन्त्रश्चिन्तयामासशोकवेगसमाहतः॥2.57.6॥<br>
कच्चिन्नसगजासाश्वासजनासजनाधिपा।<br>
रामसन्तापदुःखेनदग्धाशोकाग्निनापुरी॥2.57.7॥<br>
इतिचिन्तापरःसूतोवाजिभिःशीघ्रपातिभिः।<br>
नगरद्वारमासाद्यत्वरितःप्रविवेशह॥2.57.8॥<br>
सुमन्त्रमभियान्तंतंशतशोऽथसहस्रशः।<br>
क्वरामइतिपृच्छन्तःसूतमभ्यद्रवन्नराः॥2.57.9॥<br>
तेषांशशंसगङ्गायामहमापृच्छ्यराघवम्।<br>
अनुज्ञातोनिवृत्तोऽस्मिधार्म्मिकेणमहात्मना॥2.57.10॥<br>
तेतीर्णाइतिविज्ञायबाष्पपूर्णमुखाजनाः।<br>
अहोधिगितिनिश्वस्यहारामेतिचचुक्रुशुः॥2.57.11॥<br>
शुश्रावचवचस्तेषांवृन्दंवृन्दंचतिष्ठताम्।<br>
हताःस्मखलुयेनेहपश्यामइतिराघवम्॥2.57.12॥<br>
दानयज्ञविवाहेषुसमाजेषुमहत्सुच।<br>
नद्रक्ष्यामःपुनर्जातुधार्मिकंराममन्तरा॥2.57.13॥<br>
किंसमर्थंजनस्यास्यकिंप्रियंकिंसुखावहम्।<br>
इतिरामेणनगरंपितृवत्परिपालितम्॥2.57.14॥<br>
वातायनगतानांचस्त्रीणामन्वन्तरापणम्।<br>
रामशोकाभितप्तानांशुश्रावपरिदेवनम्॥2.57.15॥<br>
सराजमार्गमध्येनसुमन्त्रःपिहिताननः।<br>
यत्रराजादशरथस्तदेवोपययौगृहम्॥2.57.16॥<br>
सोऽवतीर्य्यरथाच्छीघ्रंराजवेश्मप्रविश्यच।<br>
कक्ष्याःसप्ताभिचक्राममहाजनसमाकुलाः॥2.57.17॥<br>
हर्म्यैर्विमानैःप्रासादैरवेक्ष्याथसमागतम्।<br>
हाहाकारकृतानार्योरामादर्शनकर्शिताः॥2.57.18॥<br>
आयतैर्विमलैर्नेत्रैरश्रुवेगपरिप्लुतैः।<br>
अन्योन्यमभिवीक्षन्तेऽव्यक्तमार्ततराःस्त्रियः॥2.57.19॥<br>
ततोदशरथस्त्रीणांप्रासादेभ्यस्ततस्ततः।<br>
रामशोकाभितप्तानांमन्दंशुश्रावजल्पितम्॥2.57.20॥<br>
सहरामेणनिर्यातोविनाराममिहागतः।<br>
सूतःकिंनामकौसल्यांशोचन्तींप्रतिवक्ष्यति॥2.57.21॥<br>
यथाचमन्येदुर्जीवमेवंनसुकरंध्रुवम्।<br>
आच्छिद्यपुत्रेनिर्यातेकौसल्यायत्रजीवति॥2.57.22॥<br>
सत्यरूपंतुतद्वाक्यंराज्ञःस्त्रीणांनिशामयन्।<br>
प्रदीप्तइवशोकेनविवेशसहसागृहम्॥2.57.23॥<br>
सप्रविश्याष्टमींकक्ष्यांराजानंदीनमातुरम्।<br>
पुत्रशोकपरिद्यूनमपश्यत्पाण्डरेगृहे॥2.57.24॥<br>
अभिगम्यतमासीनंनरेन्द्रमभिवाद्यच।<br>
सुमन्त्रोरामवचनंयथोक्तंप्रत्यवेदयत्॥2.57.25॥<br>
सतूष्णीमेवतच्छ्रुत्वाराजाविभ्रान्तचेतनः।<br>
मूर्च्छितोन्यपतद्भूमौरामशोकाभिपीडितः॥2.57.26॥<br>
ततोऽन्तःपुरमाविद्धंमूर्च्छितेपृथिवीपतौ।<br>
उद्धृत्यबाहूचुक्रोशनृपतौपतितेक्षितौ॥2.57.27॥<br>
सुमित्रयातुसहिताकौसल्यापतितंपतिम्।<br>
उत्थापयामासतदावचनंचेदमब्रवीत्॥2.57.28॥<br>
इमंतस्यमहाभागदूतंदुष्करकारिणः।<br>
वनवासादनुप्राप्तंकस्मान्नप्रतिभाषसे॥2.57.29॥<br>
अद्येममनयंकृत्वाव्यपत्रपसिराघव।<br>
उत्तिष्ठसुकृतंतेऽस्तुशोकेनस्यात्सहायता॥2.57.30॥<br>
देवयस्याभयाद्रामंनानुपृच्छसिसारथिम्।<br>
नेहनिष्ठतिकैकेयीविस्रब्धंप्रतिभाष्यताम्॥2.57.31॥<br>
सातथोक्त्वामहाराजंकौसल्याशोकलालसा।<br>
धरण्यांनिपपाताशुबाष्पविप्लुतभाषिणी॥2.57.32॥<br>
एवंविलपतींदृष्ट्वाकौसल्यांपतितांभुवि।<br>
पतिंचावेक्ष्यताःसर्वाःसुस्वरंरुरुदुःस्त्रियः॥2.57.33॥<br>
ततस्तमन्तःपुरनादमुत्थितंसमीक्ष्यवृद्धास्तरुणाश्चमानवाः।<br>
स्त्रियश्चसर्वारुरुदुःसमन्ततःपुरंतदासीत्पुनरेवसङ्कुलम्॥2.57.34॥<script>ac.playbackRate=0.5</script>