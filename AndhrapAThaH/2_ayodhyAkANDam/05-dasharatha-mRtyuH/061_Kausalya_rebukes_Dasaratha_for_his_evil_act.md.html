<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-061-Kousalya_Krutha_Dahsratha_Nindaa.mp3" type="audio/mpeg"></audio><br>
<br>
<br>
वनंगतेधर्मपरेरामेरमयतांवरे।<br>
कौसल्यारुदतीस्वार्ताभर्तारमिदमब्रवीत्॥2.61.1॥<br>
यद्यपित्रिषुलोकेषुप्रथितंतेमहद्यशः।<br>
सानुक्रोशोवदान्यश्चप्रियवादीचराघवः॥2.61.2॥<br>
कथंनरवरश्रेष्ठपुत्रौतौसहसीतया।<br>
दुःखितौसुखसंवृद्धौवनेदुःखंसहिष्यतः॥2.61.3॥<br>
सानूनंतरुणीश्यामासुकुमारीसुखोचिता।<br>
कथमुष्णञ्चशीतञ्चमैथिलीप्रसहिष्यते॥2.61.4॥<br>
भुक्त्वाशनंविशालाक्षीसूपदंशान्वितंशुभम्।<br>
वन्यंनैवारमाहारंकथंसीतोपभोक्ष्यते॥2.61.5॥<br>
गीतवादित्रनिर्घोषंश्रुत्वाशुभमनिन्दिता।<br>
कथंक्रव्यादसिंहानांशब्दंश्रोष्यत्यशोभनम्॥2.61.6॥<br>
महेन्द्रध्वजसङ्काशःक्वनुशेतेमहाभुजः।<br>
भुजंपरिघसङ्काशमुपधायमहाबलः॥2.61.7॥<br>
पद्मवर्णंसुकेशान्तंपद्मनिश्वासमुत्तमम्।<br>
कदाद्रक्ष्यामिरामस्यवदनंपुष्करेक्षणम्॥2.61.8॥<br>
वज्रसारमयंनूनंहृदयंमेनसंशयः।<br>
अपश्यन्त्यानतंयद्वैफलतीदंसहस्रधा॥2.61.9॥<br>
यत्त्वयाऽकरुणंकर्मव्यपोह्यममबान्धवाः।<br>
निरस्ताःपरिधावन्तिसुखार्हाःकृपणावने॥2.61.10॥<br>
यदिपञ्चदशेवर्षेराघवःपुनरेष्यति।<br>
जह्याद्राज्यञ्चकोशञ्चभरतेनोपभुज्यते॥2.61.11॥<br>
भोजयन्तिकिलश्राद्धेकेचित्स्वानेवबान्धवान्।<br>
ततःपश्चात्समीक्षन्तेकृतकार्याद्विजर्षभान्॥2.61.12॥<br>
तत्रयेगुणवन्तश्चविद्वांसश्चद्विजातयः।<br>
नपश्चात्तेऽभिमन्यन्तेसुधामपिसुरोपमाः॥2.61.13॥<br>
ब्राह्मणेष्वपितृप्तेषुपश्चाद्भोक्तुंद्विजर्षभाः।<br>
नाभ्युपैतुमलंप्राज्ञाःशृङ्गच्छेदमिवर्षभाः॥2.61.14॥<br>
एवंकनीयसाभ्रात्राभुक्तंराज्यंविशाम्पते।<br>
भ्राताज्येष्ठोवरिष्ठश्चकिमर्थंनावमंस्यते॥2.61.15॥<br>
नपरेणाहृतंभक्ष्यंव्याघ्रःखादितुमिच्छति।<br>
एवमेवनरव्याघ्रःपरलीढंनमन्यते॥2.61.16॥<br>
हविराज्यंपुरोडाशःकुशायूपाश्चखादिराः।<br>
नैतानियातयामानिकुर्वन्तिपुनरध्वरे॥2.61.17॥<br>
तथाह्यात्तमिदंराज्यंहृतसारांसुरामिव।<br>
नाभिमन्तुमलंरामोनष्टसोममिवाध्वरम्॥2.61.18॥<br>
नैवंविधमसत्कारंराघवोमर्षयिष्यति।<br>
बलवानिवशार्दूलोवालधेरवमर्शनम्॥2.61.19॥<br>
नैतस्यसहितालोकाभयंकुर्युर्महामृधे।<br>
अधर्मंत्विहधर्मात्मालोकंधर्मेणयोजयेत्॥2.61.20॥<br>
नन्वसौकाञ्चनैर्बाणैर्महावीर्योमहाभुजः।<br>
युगान्तइवभूतानिसागरानपिनिर्दहेत्॥2.61.21॥<br>
सतादृशःसिंहबलोवृषभाक्षोनरर्षभः।<br>
स्वयमेवहतःपित्राजलजेनात्मजोयथा॥2.61.22॥<br>
द्विजातिचरितोधर्मःशास्त्रदृष्टःसनातनः।<br>
यदितेधर्मनिरतेत्वयापुत्रेविवासिते॥2.61.23॥<br>
गतिरेकापतिर्नार्याद्वितीयागतिरात्मजः।<br>
तृतीयाज्ञातयोराजंश्चतुर्थीनेहविद्यते॥2.61.24॥<br>
तत्रत्वंचैवमेनास्तिरामश्चवनमाश्रितः।<br>
नवनंगन्तुमिच्छामिसर्वथानिहतात्वया॥2.61.25॥<br>
हतंत्वयाराज्यमिदंसराष्ट्रंहतस्तथात्मासहमन्त्रिमिश्च।<br>
हतासपुत्रास्मिहताश्चपौराःसुतश्चभार्याचतवप्रहृष्टौ॥2.61.26॥<br>
इमांगिरंदारुणशब्दसंश्रितांनिशम्यराजापिमुमोहदुःखितः।<br>
ततःसशोकंप्रविवेशपार्थिवःस्वदुष्कृतंचापिपुनस्तदास्मरन्॥2.61.27॥<script>ac.playbackRate=0.5</script>