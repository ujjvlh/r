<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-063-Dashrathena_Poorvakrutha_Balavadha_Kathanam.mp3" type="audio/mpeg"></audio><br>
<br>
<br>
प्रतिबुद्धोमुहूर्तेनशोकोपहतचेतनः।<br>
अथराजादशरथःसचिन्तामभ्यपद्यत॥2.63.1॥<br>
रामलक्ष्मणयोश्चैवविवासाद्वासवोपमम्।<br>
आविवेशोपसर्गस्तंतमःसूर्यमिवासुरम्॥2.63.2॥<br>
सभार्येनिर्गतेरामेकौसल्यांकोसलेश्वरः।<br>
विवक्षुरसितापाङ्गांस्मृत्वादुष्कृतमात्मनः॥2.63.3॥<br>
सराजारजनींषष्ठींरामेप्रव्राजितेवनम्।<br>
अर्धरात्रेदशरथःसंस्मरन्दुष्कृतंकृतम्॥2.63.4॥<br>
सराजापुत्रशोकार्तःस्मृत्वादुष्कृतमात्मनः।<br>
कौसल्यांपुत्रशोकार्तामिदंवचनमब्रवीत्॥2.63.5॥<br>
यदाचरतिकल्याणिशुभंवायदिवाऽशुभम्।<br>
तदेवलभतेभद्रेकर्ताकर्मजमात्मनः॥2.63.6॥<br>
गुरुलाघवमर्थानामारम्भेकर्मणांफलम्।<br>
दोषंवायोनजानातिसबालइतिहोच्यते॥2.63.7॥<br>
कश्चिदाम्रवणंछित्त्वापलाशांश्चनिषिञ्चति।<br>
पुष्पंदृष्ट्वाफलेगृध्नुःसशोचतिफलागमे॥2.63.8॥<br>
अविज्ञायफलंयोहिकर्मत्वेवानुधावति।<br>
सशोचेत्फलवेलायांयथाकिंशुकसेचकः॥2.63.9॥<br>
सोऽहमाम्रवणंछित्त्वापलाशांश्चन्यषेचयम्।<br>
रामंफलागमेत्यक्त्वापश्चाच्छोचामिदुर्मतिः॥2.63.10॥<br>
लब्धशब्देनकौसल्येकुमारेणधनुष्मता।<br>
कुमारःशब्दवेधीतिमयापापमिदंकृतम्॥2.63.11॥<br>
तदिदंमेऽनुसंप्राप्तंदेविदुःखंस्वयंकृतम्।<br>
सम्मोहादिहबालेनयथास्याद्भक्षितंविषम्॥2.63.12॥<br>
यथान्यःपुरुषःकश्चित्पलाशैर्मोहितोभवेत्।<br>
एवंममाप्याविज्ञातंशब्दवेध्यमयंफलम्॥2.63.13॥<br>
देव्यनूढात्वमभवोयुवराजोभवाम्यहम्।<br>
ततःप्रावृडनुप्राप्तामदकामविवर्धनी॥2.63.14॥<br>
उपास्यहिरसान्भौमांस्तप्त्वाचजगदंशुभिः।<br>
परेताचरितांभीमांरविराविशतेदिशम्॥2.63.15॥<br>
उष्णमन्तर्दधेसद्यःस्निग्धाददृशिरेघनाः।<br>
ततोजहृषिरेसर्वेभेकसारङ्गबर्हिणः॥2.63.16॥<br>
क्लिन्नपक्षोत्तराःस्नाताःकृच्छ्रादिवपतत्ित्रणः।<br>
वृष्टिवातावधूताग्रान्पादपानभिपेदिरे॥2.63.17॥<br>
पतितेनाम्भसाच्छन्नःपतमानेनचासकृत्।<br>
आबभौमत्तसारङ्गस्तोयराशिरिवाचलः॥2.63.18॥<br>
पाण्डुरारुणवर्णानिस्रोतांसिविमलान्यपि।<br>
सुस्रुवुर्गिरिधातुभ्यःसभस्मानिभुजङ्गवत्॥2.63.19॥<br>
तस्मिन्नतिसुखेकालेधनुष्मानिषुमान्रथी।<br>
व्यायामकृतसङ्कल्पःसरयूमन्वगांनदीम्॥2.63.20॥<br>
निपानेमहिषंरात्रौगजंवाभ्यागतंनदीम्।<br>
अन्यंवाश्वापदंकञ्चिज्जिघांसुरजितेन्द्रियः॥2.63.21॥<br>
अथान्धकारेत्वश्रौषंजलेकुम्भस्यपूर्यतः।<br>
अचक्षुर्विषयेघोषंवारणस्येवनर्दतः॥2.63.22॥<br>
ततोऽहंशरमुद्धृत्यदीप्तमाशीविषोपमम्।<br>
शब्दंप्रतिगजप्रेप्सुरभिलक्ष्यत्वपातयम्॥2.63.23॥<br>
हाहेतिपततस्तोयेबाणाभिहतमर्मणः।<br>
व्यक्तावाक्प्रादुरासीदितिसम्बन्धः\*॥2.63.24॥<br>
तस्मिन्निपतितेबाणेवागभूत्तत्रमानुषी।<br>
कथमस्मद्विधेशस्त्रंनिपतेत्तुतपस्विनि॥2.63.25॥<br>
प्रविविक्तांनदींरात्रावुदाहारोऽहमागतः।<br>
इषुणाभिहतःकेनकस्यवाकिंकृतंमया॥2.63.26॥<br>
ऋषेर्हिन्यस्तदण्डस्यवनेवन्येनजीवतः।<br>
कथंनुशस्त्रेणवधोमद्विधस्यविधीयते॥2.63.27॥<br>
जटाभारधरस्यैववल्कलाजिनवाससः।<br>
कोवधेनममार्थीस्यात्किंवास्यापकृतंमया॥2.63.28॥<br>
एवंनिष्फलमारब्धंकेवलानर्थसंहितम्।<br>
नकश्चित्साधुमन्येतयथैवगुरुतल्पगम्॥2.63.29॥<br>
नाहंतथानुशोचामिजीवितक्षयमात्मनः।<br>
मातरंपितरंचोभावनुशोचामिमद्वधे॥2.63.30॥<br>
तदेतन्मिथुनंवृद्धंचिरकालभृतंमया।<br>
मयिपञ्चत्वमापन्नेकांवृत्तिंवर्तयिष्यति॥2.63.31॥<br>
वृद्धौचमातापितरावहंचैकेषुणाहतः।<br>
केनस्मनिहताःसर्वेसुबालेनाकृतात्मना॥2.63.32॥<br>
कराभ्यांसशरंचापंव्यथितस्यापद्भुवि\*।<br>
श्रुत्वाकरुणाजनकंवचःश्रुत्वा,स्थितस्येतिशेषः\*॥2.63.33॥<br>
तस्याहंकरुणंश्रुत्वानिशिलालपतोबहु।<br>
सम्भ्रान्तःशोकवेगेनभृशमासंविचेतनः॥2.63.34॥<br>
तंदेशमहमागम्यदीनसत्त्वःसुदुर्मनाः।<br>
अपश्यमिषुणातीरेसरय्वास्तापसंहतम्॥2.63.35॥<br>
अवकीर्णजटाभारंप्रविद्धकलशोदकम्।<br>
पांसुशोणितदिग्धाङ्गंशयानंशल्यपीडितम्॥2.63.36॥<br>
समामुद्वीक्ष्यनेत्राभ्यांत्रस्तमस्वस्थचेतसम्।<br>
इत्युवाचततःक्रूरंदिधक्षन्निवतेजसा॥2.63.37॥<br>
किंतवापकृतंराजन्वनेनिवसतामया।<br>
जिहीर्षुरम्भोगुर्वर्थंयदहंताडितस्त्वया॥2.63.38॥<br>
एकेनखलुबाणेनमर्मण्यभिहतेमयि।<br>
द्वावन्धौनिहतौवृद्धौमाताजनयिताचमे॥2.63.39॥<br>
तौकथंदुर्बलावन्धौमत्प्रतीक्षौपिपासितौ।<br>
चिरमाशाकृतांतृष्णांकष्टांसन्धारयिष्यतः॥2.63.40॥<br>
ननूनंतपसोवास्तिफलयोगःश्रुतस्यवा।<br>
पितायन्मांनजानातिशयानंपतितंभुवि॥2.63.41॥<br>
जान्ननपिचकिंकुर्यादशक्तिरपरिक्रमः।<br>
भिद्यमानमिवाशक्तस्त्रातुमन्योनगोनगम्॥2.63.42॥<br>
पितुस्त्वमेवमेगत्वाशीघ्रमाचक्ष्वराघव।<br>
नत्वामनुदहेत्क्रुद्धोवनंवह्निरिवैधितः॥2.63.43॥<br>
इयमेकपदीराजन्यतोमेपितुराश्रमः।<br>
तंप्रसादयगत्वात्वंनत्वांसकुपितःशपेत्॥2.63.44॥<br>
विशल्यंकुरुमांराजन्मर्ममेनिशितःशरः।<br>
रुणद्धिमृदुसोत्सेधंतीरमम्बुरयोयथा॥2.63.45॥<br>
सशल्यःक्लिश्यतेप्राणैर्विशल्योविनशिष्यति।<br>
इतिमामविशच्चिन्तातस्यशल्यापकर्षणे॥2.63.46॥<br>
दुःखितस्यचदीनस्यममशोकातुरस्यच।<br>
लक्षयामासहृदयेचिन्तांमुनिसुतस्तदा॥2.63.47॥<br>
ताम्यमानःसमांकृच्छ्रादुवाचपरमार्तवत्।<br>
सीदमानोविवृत्ताङ्गोवेष्टमानोगतःक्षयम्॥2.63.48॥<br>
संस्तभ्यशोकंधैर्येणस्थिरचित्तोभवाम्यहम्।<br>
ब्रह्महत्याकृतंपापंहृदयादपनीयताम्॥2.63.49॥<br>
नद्विजातिरहंराजन्माभूत्तेमनसोव्यथा।<br>
शूद्रायामस्मिवैश्येनजातोजनपदाधिप॥2.63.50॥<br>
इतीववदतःकृच्छ्राद्बाणाभिहतमर्मणः।<br>
विघूर्णतोविचेष्टस्यवेपमानस्यभूतले॥2.63.51॥<br>
तस्यत्वानम्यमानस्यतंबाणमहमुद्धरम्।<br>
समामुद्वीक्ष्यसन्त्रस्तोजहौप्राणांस्तपोधनः॥2.63.52॥<br>
जलार्द्रगात्रंतुविलप्यकृच्छ्रान्मर्मव्रणंसन्ततमुच्छ्वसन्तम्।<br>
ततःसरय्वांतमहंशयानंसमीक्ष्यभद्रेऽस्मिभृशंविषण्णः॥2.63.53॥<script>ac.playbackRate=0.5</script>