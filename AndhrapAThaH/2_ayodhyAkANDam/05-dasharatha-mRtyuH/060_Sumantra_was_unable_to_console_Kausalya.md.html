<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-060-Sumanthra_Krutha_Kousalya_Santvanam.mp3" type="audio/mpeg"></audio><br>
<br>
<br>
ततोभूतोपसृष्टेववेपमानापुनःपुनः।<br>
धरण्यांगतसत्त्वेवकौसल्यासूतमब्रवीत्॥2.60.1॥<br>
नयमांयत्रकाकुत्स्थःसीतायत्रचलक्ष्मणः।<br>
तान्विनाक्षणमप्यत्रजीवितुंनोत्सहेह्यहम्॥2.60.2॥<br>
निवर्तयरथंशीघ्रंदण्डकान्नयमामपि।<br>
अथतान्नानुगच्छामिगमिष्यामियमक्षयम्॥2.60.3॥<br>
बाष्पवेगोपहतयासवाचासज्जमानया।<br>
इदमाश्वासयन्देवींसूतःप्राञ्जलिरब्रवीत्॥2.60.4॥<br>
त्यजशोकञ्चमोहञ्चसम्भ्रमंदुःखजंतथा।<br>
व्यवधूयचसन्तापंवनेवत्स्यतिराघवः॥2.60.5॥<br>
लक्ष्मणश्चापिरामस्यपादौपरिचरन्वने।<br>
आराधयतिधर्मज्ञःपरलोकंजितेन्द्रियः॥2.60.6॥<br>
विजनेऽपिवनेसीतावासंप्राप्यगृहेष्विव।<br>
विस्रम्भंलभतेऽभीतारामेसंन्यस्तमानसा॥2.60.7॥<br>
नास्यादैन्यंकृतंकिञ्चित्सुसूक्ष्ममपिलक्ष्यते।<br>
उचितेवप्रवासानांवैदेहीप्रतिभातिमा॥2.60.8॥<br>
नगरोपवनंगत्वायथास्मरमतेपुरा।<br>
तथैवरमतेसीतानिर्जनेषुवनेष्वपि॥2.60.9॥<br>
बालेवरमतेसीताऽबालचन्द्रनिभानना।<br>
रामारामेह्यधीनात्माविजनेऽपिवेनसती॥2.60.10॥<br>
तद्गतंहृदयंह्यस्यास्तदधीनंचजीवितम्।<br>
अयोध्यापिभवेत्तस्यारामहीनातथावनम्॥2.60.11॥<br>
पथिपृच्छतिवैदेहीग्रामांश्चनगराणिच।<br>
गतिंदृष्ट्वानदीनाञ्चपादपान्विविधानपि॥2.60.12॥<br>
रामंवालक्ष्मणंवापिपृष्ट्वाजानातिजानकी।<br>
अयोध्याक्रोशमात्रेतुविहारमिवसंश्रिता॥2.60.13॥<br>
इदमेवस्मराम्यस्याःसहसैवोपजल्पितम्।<br>
कैकेयीसंश्रितंवाक्यंनेदानींप्रतिभातिमा॥2.60.14॥<br>
ध्वंसयित्वातुतद्वाक्यंप्रमादात्पर्युपस्थितम्।<br>
ह्लादनंवचनंसूतोदेव्यामधुरमब्रवीत्॥2.60.15॥<br>
अध्वनावातवेगेनसम्भ्रमेणातपेनच।<br>
नविगच्छतिवैदेह्याश्चन्द्रांशुसदृशीप्रभा॥2.60.16॥<br>
सदृशंशतपत्रस्यपूर्णचन्द्रोपमप्रभम्।<br>
वदनंतद्वदान्यायावैदेह्यानविकम्पते॥2.60.17॥<br>
अलक्तरसरक्ताभावलक्तरसवर्जितौ।<br>
अद्यापिचरणौतस्याःपद्मकोशसमप्रमौ॥2.60.18॥<br>
नूपुरोद्घुष्टहेलेवखेलंगच्छतिभामिनी।<br>
इदानीमपिवैदेहीतद्रागान्न्यस्तभूषणा॥2.60.19॥<br>
गजंवावीक्ष्यसिंहंवाव्याघ्रंवावनमाश्रिता।<br>
नाहारयतिसन्त्रासंबाहूरामस्यसंश्रिता॥2.60.20॥<br>
नशोच्यास्तेनचात्मानःशोच्योनापिजनाधिपः।<br>
इदंहिचरितंलोकेप्रतिष्ठास्यतिशाश्वतम्॥2.60.21॥<br>
विधूयशोकंपरिहृष्टमानसामहर्षियातेपथिसुव्यवस्थिताः।<br>
वनेरतावन्यफलाशनाःपितुःशुभांप्रतिज्ञांपरिपालयन्तिते॥2.60.22॥<br>
तथापिसूतेनसुयुक्तवादिनानिवार्यमाणासुतशोककर्शिता।<br>
नचैवदेवीविररामकूजितात्प्रियेतिपुत्रेतिचराघवेतिच॥2.60.23॥<script>ac.playbackRate=0.5</script>