<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-066-Raja_Sharirasya_Thailakata_Hanikshepaha.mp3" type="audio/mpeg"></audio><br>
<br>
<br>
तमग्निमिवसंशान्तमम्बुहीनमिवार्णवम्।<br>
हतप्रभमिवादित्यंस्वर्गस्थंप्रेक्ष्यपार्थिवम्॥2.66.1॥<br>
कौसल्याबाष्पपूर्णाक्षीविविधंशोककर्शिता।<br>
उपगृह्यशिरोराज्ञःकैकेयींप्रत्यभाषत॥2.66.2॥<br>
सकामाभवकैकेयिभुङ्क्ष्वराज्यमकण्टकम्।<br>
त्यक्त्वाराजानमेकाग्रानृशंसेदुष्टचारिणि॥2.66.3॥<br>
विहायमांगतोरामोभर्ताचस्वर्गतोमम।<br>
विपथेसार्थहीनेवनाहंजीवितुमुत्सहे॥2.66.4॥<br>
भर्तारंतंपरित्यज्यकास्त्रीदैवतमात्मनः।<br>
इच्छेज्जीवितुमन्यत्रकैकेय्यास्त्यक्तधर्मणः॥2.66.5॥<br>
नलुब्धोबुद्ध्यतेदोषान्किम्पाकमिवभक्षयन्।<br>
कुब्जानिमित्तंकैकेय्याराघवाणांकुलंहतम्॥2.66.6॥<br>
अनियोगेनियुक्तेनराज्ञारामंविवासितम्।<br>
सभार्यंजनकःश्रुत्वापरितप्स्यत्यहंयथा॥2.66.7॥<br>
समामनाथांविधवांनाद्यजानातिधार्मिकः।<br>
रामःकमलपत्राक्षोजीवनाशमितोगतः॥2.66.8॥<br>
विदेहराजस्यसुतातथासीतातपस्विनी।<br>
दुःखस्यानुचितादुःखंवनेपर्युद्विजिष्यति॥2.66.9॥<br>
नदतांभीमघोषाणांनिशासुमृगपक्षिणाम्।<br>
निशम्यनूनंसन्त्रस्ताराघवंसंश्रयिष्यति॥2.66.10॥<br>
वृद्धश्चैवाल्पपुत्रश्चवेदैहीमनुचिन्तयन्।<br>
सोऽपिशोकसमाविष्टोननुत्यक्ष्यतिजीवितम्॥2.66.11॥<br>
साहमद्यैवदिष्टान्तंगमिष्यामिपतिव्रता।<br>
इदंशरीरमालिङ्ग्यप्रवेक्ष्यामिहुताशनम्॥2.66.12॥<br>
तांततःसंपरिष्वज्यविलपन्तींतपस्विनीम्।<br>
व्यपनीयसुदुःखार्तांकौसल्यांव्यावहारिकाः॥2.66.13॥<br>
तैलद्रोण्यामथामात्याःसंवेश्यजगतीपतिम्।<br>
राज्ञःसर्वाण्यथादिष्टाश्चक्रुःकर्माण्यनन्तरम्॥2.66.14॥<br>
नतुसङ्कलनंराज्ञोविनापुत्रेणमन्त्रिणः।<br>
सर्वज्ञाःकर्तुमीषुस्तेततोरक्षन्तिभूमिपम्॥2.66.15॥<br>
तैलद्रोण्यांतुसचिवैःशायितंतंनराधिपम्।<br>
हामृतोऽयमितिज्ञात्वास्त्रियस्ताःपर्यदेवयन्॥2.66.16॥<br>
बाहूनुद्यम्यकृपणानेत्रप्रस्रवणैर्मुखैः।<br>
रुदन्त्यःशोकसन्तप्ताःकृपणंपर्यदेवयन्॥2.66.17॥<br>
हामहाराजरामेणसततंप्रियवादिना।<br>
विहीनाःसत्यसन्धेनकिमर्थंविजहासिनः॥2.66.18॥<br>
कैकेय्यादुष्टभावायाराघवेणवियोजिताः।<br>
कथंपतिघ्न्यावत्स्यामःसमीपेविधवावयम्॥2.66.19॥<br>
सहिनाथःसदास्माकंतवचप्रभुरात्मवान्।<br>
वनंरामोगतःश्रीमान्विहायनृपतिश्रियम्॥2.66.20॥<br>
त्वयातेनचवीरेणविनाव्यसनमोहिताः।<br>
कथंवयंनिवत्स्यामःकैकेय्याचविदूषिताः॥2.66.21॥<br>
ययातुराजारामश्चलक्ष्मणश्चमहाबलः।<br>
सीतयासहसंत्यक्ताःसकमन्यंनहास्यति॥2.66.22॥<br>
ताबाष्पेणचसंवीताःशोकेनविपुलेनच।<br>
व्यवेष्टन्तनिरानन्दाराघवस्यवरस्त्रियः॥2.66.23॥<br>
निशाचन्द्रविहीनेवस्त्रीवभर्तृविवर्जिता।<br>
पुरीनाराजतायोध्याहीनाराज्ञामहात्मना॥2.66.24॥<br>
बाष्पपर्याकुलजनाहाहाभूतकुलाङ्गना।<br>
शून्यचत्वरवेश्मान्तानबभ्राजयथापुरम्॥2.66.25॥<br>
गतेतुशोकात्त्रिदिवंनराधिपेमहीतलस्थासुनृपाङ्गनासुच।<br>
निवृत्तचारःसहसागतोरविःप्रवृत्तचारारजनीह्युपस्थिता॥2.66.26॥<br>
ऋतेतुपुत्राद्दहनंमहीपतेर्नरोचयन्तेसुहृदःसमागताः।<br>
इतीवतस्मिन्शयनेन्यवेशयन्विचिन्त्यराजानमचिन्त्यदर्शनम्॥2.66.27॥<br>
गतप्रभाद्यौरिवभास्करंविनाव्यपेतनक्षत्रगणेवशर्वरी।<br>
पुरीबभासेरहितामहात्मनानचास्रकण्ठाकुलमार्गचत्वरा॥2.66.28॥<br>
नराश्चनार्यश्चसमेत्यसङ्घशोविगर्हमाणाभरतस्यमातरम्।<br>
तदानगर्यांनरदेवसंक्षयेबभूवुरार्तानचशर्मलेभिरे॥2.66.29॥<script>ac.playbackRate=0.5</script>