<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-062-Kousalya_Krutha_Dashratha_Santhvanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
एवंतुक्रुद्धयाराजाराममात्रासशोकया।<br>
श्रावितःपरुषंवाक्यंचिन्तयामासदुःखितः॥2.62.1॥<br>
चिन्तयित्वासचनृपोमुमोहव्याकुलेन्द्रियः।<br>
अथदीर्घेणकालेनसंज्ञामापपरन्तपः॥2.62.2॥<br>
ससंज्ञामुपलभ्यैवदीर्घमुष्णञ्चनिश्वसन्।<br>
कौसल्यांपार्श्वतोदृष्ट्वापुनश्चिन्तामुपागमत्॥2.62.3॥<br>
तस्यचिन्तयमानस्यप्रत्यभात्कर्मदुष्कृतम्।<br>
यदनेनकृतंपूर्वमज्ञानाच्छब्दवेधिना॥2.62.4॥<br>
अमनास्तेनशोकेनरामशोकेनचप्रभुः।<br>
द्वाभ्यामपिमहाराजःशोकाभ्यामन्वतप्यत॥2.62.5॥<br>
दह्यमानःसशोकाभ्यांकौसल्यामाहभूपतिः।<br>
वेपमानोऽञ्जलिंकृत्वाप्रसादार्थमवाङ्मुखः॥2.62.6॥<br>
प्रसादयेत्वांकौसल्येरचितोऽयंमयाञ्जलिः।<br>
वत्सलाचानृशंसाचत्वंहिनित्यंपरेष्वपि॥2.62.7॥<br>
भर्त्तातुखलुनारीणांगुणवान्निर्गुणोपिवा।<br>
धर्मंविमृशमानानांप्रत्यक्षंदेविदैवतम्॥2.62.8॥<br>
सात्वंधर्मपरानित्यंदृष्टलोकपरावरा।<br>
नार्हसेविप्रियंवक्तुंदुःखितापिसुदुःखितम्॥2.62.9॥<br>
तद्वाक्यंकरुणंराज्ञःश्रुत्वादीनस्यभाषितम्।<br>
कौसल्याव्यसृजद्बाष्पंप्रणालीवनवोदकम्॥2.62.10॥<br>
सामूर्ध्निबध्वारुदतीराज्ञःपद्ममिवाञ्जलिम्।<br>
सम्भ्रमादब्रवीत्त्रस्तात्वरमाणाक्षरंवचः॥2.62.11॥<br>
प्रसीदशिरसायाचेभूमौनिपतितास्मिते।<br>
याचितास्मिहतादेवहन्तव्याहंनहित्वया॥2.62.12॥<br>
उभयोर्लोकयोर्वीरपत्यायासम्प्रसाद्यते।<br>
ऐहिकामुष्मिकसुखभागिनीनभवतीत्यर्थः\*॥2.62.13॥<br>
जानामिधर्मंधर्मज्ञत्वांजानेसत्यवादिनम्।<br>
पुत्रशोकार्तयातत्तुमयाकिमपिभाषितम्॥2.62.14॥<br>
शोकोनाशयतेधैर्यंशोकोनाशयतेश्रुतम्।<br>
शोकोनाशयतेसर्वंनास्तिशोकसमोरिपुः॥2.62.15॥<br>
शक्यआपतितःसोढुंप्रहारोरिपुहस्ततः।<br>
सोढुमापतितःशोकःसुसूक्ष्मोपिनशक्यते॥2.62.16॥<br>
वनवासायरामस्यपञ्चरात्रोऽद्यगण्यते।<br>
यःशोकहतहर्षायाःपञ्चवर्षोपमोमम॥2.62.17॥<br>
तंहिचिन्तयमानायाःशोकोऽयंहृदिवर्द्धते।<br>
नदीनामिववेगेनसमुद्रसलिलंमहत्॥2.62.18॥<br>
एवंहिकथयन्त्यास्तुकौसल्यायाःशुभंवचः।<br>
मन्दरश्मिरभूत्सूर्योरजनीचाभ्यवर्तत॥2.62.19॥<br>
तथाप्रसादितोवाक्यैर्देव्याकौसल्ययानृपः।<br>
शोकेनचसमाक्रान्तोनिद्रायावशमेयिवान्॥2.62.20॥</div></div><script>ac.playbackRate=0.5</script></body>
</html>