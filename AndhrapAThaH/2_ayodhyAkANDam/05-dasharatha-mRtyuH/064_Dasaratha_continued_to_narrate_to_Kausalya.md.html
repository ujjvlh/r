<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-064-Dashratha_Mruthihi.mp3" type="audio/mpeg"></audio><br>
<br>
<br>
वधमप्रतिरूपंतुमहर्षेस्तस्यराघवः।<br>
विलपन्नेवधर्मात्माकौसल्यांपुनरब्रवीत्॥2.64.1॥<br>
तदज्ञानान्महत्पापंकृत्वाहंसङ्कुलेन्द्रियः।<br>
एकस्त्वचिन्तयंबुद्ध्याकथंनुसुकृतंभवेत्॥2.64.2॥<br>
ततस्तंघटमादायपूर्णंपरमवारिणा।<br>
आश्रमंतमहंप्राप्ययथाख्यातपथंगतः॥2.64.3॥<br>
तत्राहंदुर्बलावन्धौवृद्धावपरिणायकौ।<br>
अपश्यंतस्यपितरौलूनपक्षाविवद्विजौ॥2.64.4॥<br>
तन्निमित्ताभिरासीनौकथाभिरपरिक्रमौ।<br>
तामाशांमत्कृतेहीनावुदासीनावनाथवत्॥2.64.5॥<br>
शोकोपहतचित्तश्चभयसन्त्रस्तचेतनः।<br>
तच्चाश्रमपदंगत्वाभूयःशोकमहंगतः॥2.64.6॥<br>
पदशब्दंतुमेश्रुत्वामुनिर्वाक्यमभाषत।<br>
किंचिरायसिमेपुत्रपानीयंक्षिप्रमानय॥2.64.7॥<br>
यन्निमित्तमिदंतातसलिलेक्रीडितंत्वया।<br>
उत्कण्ठितातेमातेयंप्रविशक्षिप्रमाश्रमम्॥2.64.8॥<br>
यद्व्यलीकंकृतंपुत्रमात्रातेयदिवामया।<br>
नतन्मनसिकर्तव्यंत्वयाताततपस्विना॥2.64.9॥<br>
त्वंगतिस्त्वगतीनांचचक्षुस्त्वंहीनचक्षुषाम्।<br>
समासक्तास्त्वयिप्राणाःकिंत्वंनोनाभिभाषसे॥2.64.10॥<br>
मुनिमव्यक्तयावाचातमहंसज्जमानया।<br>
हीनव्यञ्जनयाप्रेक्ष्यभीतोभीतइवाब्रवम्॥2.64.11॥<br>
मनसःकर्मचेष्टाभिरभिसंस्तभ्यवाग्बलम्।<br>
आचचक्षेत्वहंतस्मैपुत्रव्यसनजंभयम्॥2.64.12॥<br>
क्षत्ित्रयोऽहंदशरथोनाहंपुत्त्रोमहात्मनः।<br>
सज्जनावमतंदुःखमिदंप्राप्तंस्वकर्मजम्॥2.64.13॥<br>
भगवंश्चापहस्तोऽहंसरयूतीरमागतः।<br>
जिघांसुःश्वापदंकञ्चिन्निपानेचागतंगजम्॥2.64.14॥<br>
तत्रश्रुतोमयाशब्दोजलेकुम्भस्यपूर्यतः।<br>
द्विपोऽयमितिमत्वाऽयंबाणेनाभिहतोमया॥2.64.15॥<br>
गत्वानद्यास्ततस्तीरमपश्यमिषुणाहृदि।<br>
विनिर्भिन्नंगतप्राणंशयानंभुवितापसम्॥2.64.16॥<br>
भगवन्शब्दमालक्ष्यमयागजजिघांसुना।<br>
विसृष्टोऽम्भसिनाराचस्ततस्तेनिहतःसुतः॥2.64.17॥<br>
ततस्तस्यैववचनादुपेत्यपरितप्यतः।<br>
समयासहसाबाणउद्धृतोमर्मतस्तदा॥2.64.18॥<br>
सचोद्धृतेनबाणेनतत्रैवस्वर्गमास्थितः।<br>
भवन्तौपितरौशोचन्नन्धावितिविलप्यच॥2.64.19॥<br>
शेषमेवङ्गतेयत्स्यात्तत्प्रसीदतुमेमुनिः\*।<br>
शापोवाऽनुग्रहोवायःकर्तव्यस्तंकरोत्वित्यर्थः॥2.64.20॥<br>
सतच्छ्रुत्वावचःक्रूरंमयोक्तमघशंसिना।<br>
नाशकत्तीव्रमायासमकर्तुंभगवानृषिः॥2.64.21॥<br>
सबाष्पपूर्णवदनोनिश्वसन्शोककर्शितः।<br>
मामुवाचमहातेजाःकृताञ्जलिमुपस्थितम्॥2.64.22॥<br>
यद्येतदशुभंकर्मनत्वंमेकथयेःस्वयम्।<br>
फलेन्मूर्द्धास्मतेराजन्सद्यःशतसहस्रधा॥2.64.23॥<br>
ज्ञानपूर्वंकृतःस्थानाच्च्यावयेदपिवज्रिणम्\*।<br>
ज्ञानकृतस्तुविशेषतश्च्यावयेत्।अविलम्बोविशेषः॥2.64.24॥<br>
सप्तधातुफलेन्मूर्द्धामुनौतपसितिष्ठति।<br>
ज्ञानाद्विसृजतःशस्त्रंतादृशेब्रह्मवादिनि॥2.64.25॥<br>
अपिह्यद्यकुलंनस्यादिक्ष्वाकूणांकुतोभवान्।*कुलंनस्यात्भवान्कुतःस्यात्जीवेत्,इतिमामुवाचेत्यन्वयः॥2.64.26॥<br>
नयनौनृपतंदेशमितिमांचाभ्यभाषत।<br>
अद्यतंद्रष्टुमिच्छावःपुत्रंपश्चिमदर्शनम्॥2.64.27॥<br>
रुधिरेणावसिक्ताङ्गंप्रकीर्णाजिनवाससम्।<br>
शयानंभुविनिस्संज्ञंधर्मराजवशङ्गतम्॥2.64.28॥<br>
अथाहमेकस्तंदेशंनीत्वातौभृशदुःखितौ।<br>
अस्पर्शयमहंपुत्रंतुमुनिंसहभार्यया॥2.64.29॥<br>
तौपुत्रमात्मनःस्पृष्ट्वातमासाद्यतपस्विनौ।<br>
निपेततुःशरीरेऽस्यपिताचास्येदमब्रवीत्॥2.64.30॥<br>
नाभिवादयसेमाऽद्यनचमामभिभाषसे।<br>
किंनुशेषेचभूमौत्वंवत्सकिंकुपितोह्यसि॥2.64.31॥<br>
नत्वहंतेप्रियःपुत्रमातरंपश्यधार्मिक।<br>
किन्नुनालिङ्गसेपुत्रसुकुमारवचोवद॥2.64.32॥<br>
कस्यवाऽपररात्रेऽहंश्रोष्यामिहृदयङ्गमम्।<br>
अधीयानस्यमधुरंशास्त्रंवान्यद्विशेषतः॥2.64.33॥<br>
कोमांसन्ध्यामुपास्यैवस्नात्वाहुतहुताशनः।<br>
श्लाघयिष्यत्युपासीनःपुत्रशोकभयार्दितम्॥2.64.34॥<br>
कन्दमूलफलंहृत्वाकोमांप्रियमिवातिथिम्।<br>
भोजयिष्यत्यकर्मण्यमप्रग्रहमनायकम्॥2.64.35॥<br>
इमामन्धांचवृद्धांचमातरंतेतपस्विनीम्।<br>
कथंवत्सभरिष्यामिकृपणांपुत्रगर्धिनीम्॥2.64.36॥<br>
तिष्ठमांमागमःपुत्रयमस्यसदनंप्रति।<br>
श्वोमयासहगन्तासिजनन्याचसमेधितः॥2.64.37॥<br>
उभावपिचशोकार्तावनाथौकृपणोवने।<br>
क्षिप्रमेवगमिष्यावस्त्वयाऽहीनौयमक्षयम्॥2.64.38॥<br>
ततोवैवस्वतंदृष्ट्वातंप्रवक्ष्यामिभारतीम्।<br>
क्षमतांधर्मराजोमेबिभृयात्पितरावयम्॥2.64.39॥<br>
दातुमर्हतिधर्मात्मालोकपालोमहायशाः।<br>
ईदृशस्यममाक्षय्यामेकामभयदक्षिणाम्॥2.64.40॥<br>
अपापोऽसियदापुत्रनिहतःपापकर्मणा।<br>
तेनसत्येनगच्छाशुयेलोकाःशस्त्रयोधिनाम्॥2.64.41॥<br>
यान्तिशूरागतिंयांचसङ्ग्रामेष्वनिवर्तिनः।<br>
हतास्त्वभिमुखाःपुत्रगतिंतांपरमांव्रज॥2.64.42॥<br>
यांगतिंसगरःशैब्योदिलीपोजनमेजयः।<br>
नहुषोधुन्धुमारश्चप्राप्तास्तांगच्छपुत्रक॥2.64.43॥<br>
यागतिःसर्वसाधूनांस्वाध्यायात्तपसाचया।<br>
याभूमिदस्याहिताग्नेरेकपत्नीव्रतस्यच॥2.64.44॥<br>
गोसहस्रप्रदातॄणांयायागुरुभृतामपि।<br>
देहन्यासकृतांयाचतांगतिंगच्छपुत्रक॥2.64.45॥<br>
नहित्वस्मिन्कुलेजातोगच्छत्यकुशलांगतिम्।<br>
सतुयास्यतियेनत्वंनिहतोममबान्धवः॥2.64.46॥<br>
एवंसकृपणंतत्रपर्यदेवयतासकृत्।<br>
ततोऽस्मैकर्तुमुदकंप्रवृत्तःसहभार्यया॥2.64.47॥<br>
सतुदिव्येनरूपेणमुनिपुत्रःस्वकर्मभिः।<br>
स्वर्गमध्यारुहत्क्षिप्रंशक्रेणसहधर्मवित्॥2.64.48॥<br>
आबभाषेचतौवृद्धौसहशक्रेणतापसः।<br>
आश्वास्यचमुहूर्तंतुपितरौवाक्यमब्रवीत्॥2.64.49॥<br>
स्थानमस्मिमहत्प्राप्तोभवतोःपरिचारणात्।<br>
भवन्तावपिचक्षिप्रंमममूलमुपैष्यतः॥2.64.50॥<br>
एवमुक्त्वातुदिव्येनविमानेनवपुष्मता।<br>
आरुरोहदिवंक्षिप्रंमुनिपुत्रोजितेन्द्रियः॥2.64.51॥<br>
सकृत्वातूदकंतूर्णंतापसःसहभार्यया।<br>
मामुवाचमहातेजाःकृताञ्जलिमुपस्थितम्॥2.64.52॥<br>
अद्यैवजहिमांराजन्मरणेनास्तिमेव्यथा।<br>
यच्छरेणैकपुत्रंमांत्वमकार्षीरपुत्रकम्॥2.64.53॥<br>
त्वयातुयदविज्ञानान्निहतोमेसुतःशुचिः।<br>
तेनत्वामभिशप्स्यामिसुदुःखमतिदारुणम्॥2.64.54॥<br>
पुत्रव्यसनजंदुःखंयदेतन्ममसाम्प्रतम्।<br>
एवंत्वंपुत्रशोकेनराजन्कालंकरिष्यसि॥2.64.55॥<br>
अज्ञानात्तुहतोयस्मात्क्षत्ित्रयेणत्वयामुनिः।<br>
तस्मात्त्वांनाविशत्याशुब्रह्महत्यानराधिप॥2.64.56॥<br>
त्वामप्येतादृशोभावःक्षिप्रमेवगमिष्यति।<br>
जीवितान्तकरोघोरोदातारमिवदक्षिणा॥2.64.57॥<br>
एवंशापंमयिन्यस्यविलप्यकरुणंबहु।<br>
चितामारोप्यदेहंतन्मिथुनंस्वर्गमभ्ययात्॥2.64.58॥<br>
तदेतच्चिन्तयानेनस्मृतंपापंमयास्वयम्।<br>
तदाबाल्यात्कृतंदेविशब्दवेध्यनुकर्षिणा॥2.64.59॥<br>
तस्यायंकर्मणोदेविविपाकःसमुपस्थितः।<br>
अपथ्यैःसहसम्भुक्तोव्याधिमन्नरसोयथा॥2.64.60॥<br>
तस्मान्मामागतंभद्रेतस्योदारस्यतद्वचः।<br>
*यदहंपुत्रशोकेनसन्त्यक्ष्याम्यद्यजीवितम्॥2.64.61॥<br>
चक्षुर्भ्यांत्वांनपश्यामिकौसल्येसाधुमास्पृश।<br>
इत्युक्त्वासरुदंस्त्रस्तोभार्यामाहचभूमिपः॥2.64.62॥<br>
सदृशंतत्तुतस्यैवयदनेनकृतंमयि\*।<br>
सदृशंतत्तुतस्यैवयदनेनकृतंमयि।इतिक्रमः॥2.64.63॥<br>
दुर्वृत्तमपिकःपुत्रंत्यजेद्भुविविचक्षणः।<br>
कश्चप्रव्राज्यमानोवानासूयेत्पितरंसुतः॥2.64.64॥<br>
यदिमांसंस्पृशेद्रामःसकृदद्यलभेतवा।<br>
यमक्षयमनुप्राप्ताद्रक्ष्यन्तिनहिमानवाः॥2.64.65॥<br>
चक्षुषात्वांनपश्यामिस्मृतिर्ममविलुप्यते।<br>
दूतावैवस्वतस्यैतेकौसल्येत्वरयन्तिमाम्॥2.64.66॥<br>
अतस्तुकिंदुःखतरंयदहंजीवितक्षये।<br>
नहिपश्यामिधर्मज्ञंरामंसत्यपराक्रमम्॥2.64.67॥<br>
तस्यादर्शनजःशोकःसुतस्याप्रतिकर्मणः।<br>
उच्छोषयतिमेप्राणान्वारिस्तोकमिवातपः॥2.64.68॥<br>
नतेमनुष्यादेवास्तेयेचारुशुभकुण्डलम्।<br>
मुखंद्रक्ष्यन्तिरामस्यवर्षेपञ्चदशेपुनः॥2.64.69॥<br>
पद्मपत्रेक्षणंसुभ्रुसुदंष्ट्रंचारुनासिकम्।<br>
धन्याद्रक्ष्यन्तिरामस्यताराधिपनिभंमुखम्॥2.64.70॥<br>
सदृशंशारदस्येन्दोःफुल्लस्यकमलस्यच।<br>
सुगन्धिममनाथस्यधन्याद्रक्ष्यन्तितन्मुखम्॥2.64.71॥<br>
निवृत्तवनवासंतमयोध्यांपुनरागतम्।<br>
द्रक्ष्यन्तिसुखिनोरामंशुक्रंमार्गगतंयथा॥2.64.72॥<br>
कौसल्येचित्तमोहेनहृदयंसीदतीवमे।<br>
वेदयेनचसंयुक्तान्शब्दस्पर्शरसानहम्॥2.64.73॥<br>
चित्तनाशाद्विपद्यन्तेसर्वाण्येवेन्द्रियाणिमे।<br>
क्षीणस्नेहस्यदीपस्यसंसक्तारश्मयोयथा॥2.64.74॥<br>
अयमात्मभवःशोकोमामनाथमचेतनम्।<br>
संसादयतिवेगेनयथाकूलंनदीरयः॥2.64.75॥<br>
हाराघवमहाबाहोहाममायासनाशन।<br>
हापितृप्रियमेनाथहाद्यक्वासिगतःसुत॥2.64.76॥<br>
हाकौसल्येनशिष्यामिहासुमित्रेतपस्विनि।<br>
हानृशंसेममामित्रेकैकेयिकुलपांसनि॥2.64.77॥<br>
इतिरामस्यमातुश्चसुमित्रायाश्चसन्निधौ।<br>
राजादशरथःशोचञ्जीवितान्मुपागमत्॥2.64.78॥<br>
यदातुदीनंकथयन्नराधिपःप्रियस्यपुत्रस्यविवासनातुरः।<br>
गतेऽर्धरात्रेभृशदुःखपीडितस्तदाजहौप्राणमुदारदर्शनः॥2.64.79॥<script>ac.playbackRate=0.5</script>