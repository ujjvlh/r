<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-017-Rama_Gamanam.mp3" type="audio/mpeg"></audio><br>
<br>
<br>
पताकाध्वजसम्पन्नंमहार्हागरुधूपितम्।<br>
अपश्यन्नगरंश्रीमान्नानाजनसमाकुलम्॥2.17.1॥<br>
सगृहैरभ्रसङ्काशैःपाण्डरैरुपशोभितम्।<br>
राजमार्गंययौरामोमध्येनागरुधूपितम्॥2.17.2॥<br>
चन्दनानांचमुख्यानामगरूणांचसञ्चयैः।<br>
उत्तमानांचगन्धानांक्षौमकौशाम्बरस्यच॥2.17.3॥<br>
अविद्धाभिश्चमुक्ताभिरुत्तमैःस्फाटिकैरपि।<br>
शोभमानमसम्बाधैस्तंराजपथमुत्तमम्॥2.17.4॥<br>
संवृतंविविधैःपण्यैर्भक्ष्यैरुच्चावचैरपि।<br>
ददर्शतंराजपथंदिविदेवपथंयथा॥2.17.5॥<br>
दध्यक्षतहविर्लाजैर्धूपैरगरुचन्दनैः।<br>
नानामाल्योपगन्धैश्चसदाभ्यर्चितचत्वरम्॥2.17.6॥<br>
आशीर्वादान्बहून्शृण्वन्सुहृद्भिःसमुदीरितान्।<br>
यथार्हंचापिसम्पूज्यसर्वानेवनरान्ययौ॥2.17.7॥<br>
पितामहैराचरितंतथैवप्रपितामहैः।<br>
अद्योपादायतंमार्गमभिषिक्तोऽनुपालय॥2.17.8॥<br>
यथास्मलालिताःपित्रायथापूर्वैःपितामहैः।<br>
ततःसुखतरंरामेवत्स्यामस्सतिराजनि॥2.17.9॥<br>
अलमद्यहिभुक्तेनपरमार्थैरलंचनः।<br>
यथापश्यामनिर्यान्तंरामंराज्येप्रतिष्ठितम्॥2.17.10॥<br>
ततोहिनःप्रियतरंनान्यत्किञ्चिद्भविष्यति।<br>
यथाभिषेकोरामस्यराज्येनामिततेजसः॥2.17.11॥<br>
एताश्चान्याश्चसुहृदामुदासीनःकथाःशुभाः।<br>
आत्मसम्पूजनीःशृण्वन्ययौरामोमहापथम्॥2.17.12॥<br>
नहितस्मान्मनःकश्चिच्चक्षुषीवानरोत्तमात्।<br>
नरःशक्नोत्यपाक्रष्टुमतिक्रान्तेऽपिराघवे॥2.17.13॥<br>
यश्चरामंनपश्येत्तुयंचरामोनपश्यति।<br>
निन्दितःसवसेल्लोकेस्वात्माप्येनंविगर्हते॥2.17.14॥<br>
सर्वेषांहिसधर्मात्मावर्णानांकुरुतेदयाम्।<br>
चतुर्णांहिवयस्स्थानांतेनतेतमनुव्रताः॥2.17.15॥<br>
चतुष्पथान्देवपथांश्चैत्यान्यायतनानिच।<br>
प्रदक्षिणंपरिहरन्जगामनृपतेःसुतः॥2.17.16॥<br>
सराजकुलमासाद्यमेघसङ्घोपमैःशुभैः।<br>
प्रासादश्रृङ्गैर्विविधैःकैलासशिखरोपमैः॥2.17.17॥<br>
आवारयद्भिर्गगनंविमानैरिवपाण्डरैः।<br>
वर्द्धमानगृहैश्चापिरत्नजालपरिष्कृतैः॥2.17.18॥<br>
तत्पृथिव्यांगृहवरंमहेन्द्रभवनोपमम्।<br>
राजपुत्रःपितुर्वेश्मप्रविवेशश्रियाज्वलन्॥2.17.19॥<br>
सकक्ष्याधन्विभिर्गुप्तास्तिस्रोऽतिक्रम्यवाजिभिः।<br>
पदातिरपरेकक्ष्येद्वेजगामनरोत्तमः॥2.17.20॥<br>
ससर्वाःसमतिक्रम्यकक्ष्यादशरथात्मजः।<br>
सन्निवर्त्त्यजनंसर्वंशुद्धान्तंपुनरभ्यगात्॥2.17.21॥<br>
ततःप्रविष्टेपितुरन्तिकंतदाजनःससर्वोमुदितोनृपात्मजे।<br>
प्रतीक्षतेतस्यपुनर्विनिर्गमंयथोदयंचन्द्रमसःसरित्पतिः॥2.17.22॥<script>ac.playbackRate=0.5</script>