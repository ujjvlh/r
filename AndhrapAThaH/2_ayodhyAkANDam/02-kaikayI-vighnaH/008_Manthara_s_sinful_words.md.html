<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-008-Mandthara_Durbhodhaha.mp3" type="audio/mpeg"></audio><br>
<br>
<br>
मन्थरात्वभ्यसूयैनामुत्सृज्याभरणंचतत्।<br>
उवाचेदंततोवाक्यंकोपदुःखसमन्विता॥2.8.1॥<br>
हर्षंकिमिदमस्थानेकृतवत्यसिबालिशे।<br>
शोकसागरमध्यस्थमात्मानंनावबुध्यसे॥2.8.2॥<br>
मनसाप्रहसामित्वांदेविदुःखार्दितासती।<br>
यच्छोचितव्येहृष्टासिप्राप्येदंव्यसनंमहत्॥2.8.3॥<br>
शोचामिदुर्मतित्वंतेकाहिप्राज्ञाप्रहर्षयेत्।<br>
अरेःसपत्नीपुत्रस्यवृद्धिंमृत्यारिवागताम्॥2.8.4॥<br>
भरतादेवरामस्यराज्यसाधारणाद्भयम्।<br>
तद्विचिन्त्यविषण्णास्मिभयंभीताद्धिजायते॥2.8.5॥<br>
लक्ष्मणोहिमहेष्वासोरामंसर्वात्मनागतः।<br>
शत्रुघ्नश्चापिभरतंकाकुत्स्थंलक्ष्मणोयथा॥2.8.6॥<br>
प्रत्यासन्नक्रमेणापिभरतस्यैवभामिनि।<br>
राज्यक्रमोविप्रकृष्टस्तयोस्तावत्कनीयसोः॥2.8.7॥<br>
विदुषःक्षत्त्रचारित्रेप्राज्ञस्यप्राप्तकारिणः।<br>
भयात्प्रवेपेरामस्यचिन्तयन्तीतवात्मजम्॥2.8.8॥<br>
सुभगाखलुकौसल्यायस्याःपुत्रोऽभिषेक्ष्यते।<br>
यौवराज्येनमहताश्वःपुष्येणद्विजोत्तमैः॥2.8.9॥<br>
प्राप्तांसुमहतींप्रीतिंप्रतीतांतांहतद्विषम्।<br>
उपस्थास्यसिकौसल्यांदासीवत्त्वंकृताञ्जलिः॥2.8.10॥<br>
एवंचेत्त्वंसहास्माभिस्तस्याःप्रेष्याभविष्यसि।<br>
पुत्रश्चतवरामस्यप्रेष्यभावंगमिष्यति॥2.8.11॥<br>
हृष्टाःखलुभविष्यन्तिरामस्यपरमाःस्त्रियः।<br>
अप्रहृष्टाभविष्यन्तिस्नुषास्तेभरतक्षये॥2.8.12॥<br>
तांदृष्ट्वापरमप्रीतांब्रुवन्तींमन्थरांततः।<br>
रामस्यैवगुणान्देवीकैकेयीप्रशशंसह॥2.8.13॥<br>
धर्मज्ञोजुरुभिर्दान्तःकृतज्ञःसत्यवाक्छुचिः।<br>
रामोराज्ञःसुतोज्येष्ठोयौवराज्यमतोऽर्हति॥2.8.14॥<br>
भ्रातॄन्भृत्यांश्चदीर्घायुःपितृवत्पालयिष्यति।<br>
सन्तप्यसेकथंकुब्जेश्रुत्वारामाभिषेचनम्॥2.8.15॥<br>
भरतश्चापिरामस्यध्रुवंवर्षशतात्परम्।<br>
पितृपैतामहंराज्यमवाप्तापुरुषर्षभः॥2.8.16॥<br>
सात्वमभ्युदयेप्राप्तेवर्तमानेचमन्थरे।<br>
भविष्यतिचकल्याणेकिमर्थंपरितप्यसे॥2.8.17॥<br>
यथामेभरतोमान्यस्तथाभूयोऽपिराघवः।<br>
कौसल्यातोऽतिरिक्तंचसोऽनुशुश्रूषतेहिमाम्॥2.8.18॥<br>
राज्यंयदिहिरामस्यभरतस्यापितत्तथा।<br>
मन्यतेहियथात्मानंतथाभ्रातॄंस्तुराघवः॥2.8.19॥<br>
कैकेय्यावचनंश्रुत्वामन्थराभृशदुःखिता।<br>
दीर्घमुष्णंविनिश्वस्यकैकेयीमिदमब्रवीत्॥2.8.20॥<br>
अनर्थदर्शिनीमौर्ख्यान्नात्मानमवबुध्यसे।<br>
शोकव्यसनविस्तीर्णेमज्जन्तीदुःखसागरे॥2.8.21॥<br>
भविताराघवोराजाराघवस्यानुयःसुतः।<br>
राजवंशात्तुकैकेयीभरतःपरिहास्यते॥2.8.22॥<br>
नहिराज्ञःसुताःसर्वेराज्येतिष्ठन्तिभामिनि।<br>
स्थाप्यमानेषुसर्वेषुसुमहाननयोभवेत्॥2.8.23॥<br>
तस्माज्ज्येष्ठेहिकैकेयिराज्यतन्त्राणिपार्थिवाः।<br>
स्थापयन्त्यनवद्याङ्गिगुणवत्स्वितरेष्वपि॥2.8.24॥<br>
असावत्यन्तनिर्भग्नस्तवपुत्रोभविष्यति।<br>
अनाथवत्सुखेभ्यश्चराजवंशाच्चवत्सले॥2.8.25॥<br>
साहंत्वदर्थेसम्प्राप्तात्वंतुमांनावबुध्यसे।<br>
सपत्निवृद्धौयामेत्वंप्रदेयंदातुमिच्छसि॥2.8.26॥<br>
ध्रुवंतुभरतंरामःप्राप्यराज्यमकण्टकम्।<br>
देशान्तरंवानयितालोकान्तरमथापिवा॥2.8.27॥<br>
बालएवहिमातुल्यंभरतोनायितस्त्वया।<br>
सन्निकर्षाच्चसौहार्दंजायतेस्थावरेष्वपि॥2.8.28॥<br>
भरतस्याप्यनुवशःशत्रुघ्नोपिसमागतः।<br>
लक्ष्मणोहियथारामंतथासौभरतंगतः॥2.8.29॥<br>
श्रूयतेहिद्रुमःकश्चिच्छेत्तव्योवनजीविभिः।<br>
सन्निकर्षादिषीकाभिर्मोचितःपरमाद्भयात्॥2.8.30॥<br>
गोप्ताहिरामंसौमित्रिर्लक्ष्मणंचापिराघवः।<br>
अश्विनोरिवसौभ्रात्रंतयोर्लोकेषुविश्रुतम्॥2.8.31॥<br>
तस्मान्नलक्ष्मणेरामःपापंकिंचित्करिष्यति।<br>
रामस्तुभरतेपापंकुर्यादितिनसंशयः॥2.8.32॥<br>
तस्माद्राजगृहादेववनंगच्छतुतेसुतः।<br>
एतद्धिरोचतेमह्यंभृशंचापिहितंतव॥2.8.33॥<br>
एवंतेज्ञातिपक्षस्यश्रेयश्चैवभविष्यति।<br>
यदिचेद्भरतोधर्मात्पित्र्यंराज्यमवाप्स्यति॥2.8.34॥<br>
सतेसुखोचितोबालोरामस्यसहजोरिपुः।<br>
समृद्धार्थस्यनष्टार्थोजीविष्यतिकथंवशे॥2.8.35॥<br>
अभिद्रुतमिवारण्येसिंहेनगजयूथपम्।<br>
प्रच्छाद्यमानंरामेणभरतंत्रातुमर्हसि॥2.8.36॥<br>
दर्पान्निराकृतापूर्वंत्वयासौभाग्यवत्तया।<br>
राममातासपत्नीतेकथंवैरंनयातयेत्॥2.8.37॥<br>
यदाहिरामःपृथिवीमवाप्स्यतिप्रभूतरत्नाकरशैलपत्तनाम्।<br>
तदागमिष्यस्यशुभंपराभवंसहैवदीनाभरतेनभामिनि॥2.8.38॥<br>
यदाहिरामःपृथिवीमवाप्स्यतिध्रुवंप्रणष्टोभरतोभविष्यति।<br>
अतोहिसञ्चिन्तयराज्यमात्मजेपरस्यचैवाद्यविवासकारणम्॥2.8.39॥<script>ac.playbackRate=0.5</script>