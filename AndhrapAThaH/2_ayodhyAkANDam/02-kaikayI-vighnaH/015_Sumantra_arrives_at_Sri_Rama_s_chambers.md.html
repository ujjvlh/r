<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-015-Sumanthrasya_Ramagruha_Gamanam_.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
तेतुतांरजनीमुष्यब्राह्मणावेदपारगाः।<br>
उपतस्थुरुपस्थानंसहराजपुरोहिताः॥2.15.1॥<br>
अमात्याबलमुख्याश्चमुख्यायेनिगमस्यच।<br>
राघवस्याभिषेकार्थेप्रीयमाणास्तुसङ्गताः॥2.15.2॥<br>
लग्नेकर्कटकेप्राप्तेजन्मरामस्यचस्थिते।<br>
अभिषेकायरामस्यद्विजेन्द्रैरुपकल्पितम्॥2.15.3॥<br>
काञ्चनाजलकुम्भाश्चभद्रपीठंस्वलंकृतम्।<br>
रथश्चसम्यगास्तीर्णोभास्वताव्याघ्रचर्मणा॥2.15.4॥<br>
गङ्गायमुनयोःपुण्यात्सङ्गमादाहृतंजलम्।<br>
याश्चान्याःसरितःपुण्याह्रदाःकूपाःसरांसिच॥2.15.5॥<br>
प्राग्वाहाश्चोर्ध्ववाहाश्चतिर्यग्वाहास्समाहिताः।<br>
ताभ्यश्चैवाहृतंतोयंसमुद्रेभ्यश्चसर्वशः॥2.15.6॥<br>
सलाजाःक्षीरिभिश्छन्नाघटाःकाञ्चनराजताः।<br>
पद्मोत्पलयुताभान्तिपूर्णाःपरमवारिणा॥2.15.7॥<br>
क्षौद्रंदधिघृतंलाजादर्भाःसुमनसःपयः।<br>
वेश्याश्चैवशुभाचाराःसर्वाभरणभूषिताः॥2.15.8॥<br>
चन्द्रांशुविकचप्रख्यंकाञ्चनंरत्नभूषितम्।<br>
सज्जंतिष्ठतिरामस्यवालव्यजनमुत्तमम्॥2.15.9॥<br>
चन्द्रमण्डलसङ्काशमातपत्रंचपाण्डरम्।<br>
सज्जंद्युतिकरंश्रीमदभिषेकपुरस्कृतम्॥2.15.10॥<br>
पाण्डरश्चवृषःसज्जःपाण्डरोऽश्वश्चसंस्थितः।<br>
प्रसृतश्चगजःश्रीमानौपवाह्यःप्रतीक्षते॥2.15.11॥<br>
अष्टौचकन्यामाङ्गल्याःसर्वाभरणभूषिताः।<br>
वादित्राणिचसर्वाणिवन्दिनश्चतथापरे॥2.15.12॥<br>
इक्ष्वाकूणांयथाराज्येसम्भ्रियेताभिषेचनम्।<br>
तथाजातीयमादायराजपुत्राभिषेचनम्॥2.15.13॥<br>
तेराजवचनात्तत्रसमवेतामहीपतिम्।<br>
अपश्यन्तोऽब्रुवन्कोनुराज्ञोनःप्रतिवेदयत्॥2.15.14॥<br>
नपश्यामश्चराजानमुदितश्चदिवाकरः।<br>
यौवराज्याभिषेकश्चसज्जोरामस्यधीमतः॥2.15.15॥<br>
इतितेषुब्रुवाणेषुसार्वभौमान्महीपतीन्।<br>
अब्रवीत्तानिदंसर्वान्सुमन्त्रोराजसत्कृतः॥2.15.16॥<br>
रामंराज्ञोनियोगेनत्वरयाप्रस्थितोऽस्म्यहम्।<br>
पूज्याराज्ञोभवन्तस्तुरामस्यचविशेषतः॥2.15.17॥<br>
अयंपृच्छामिवचनात्सुखमायुष्मतामहम्।<br>
राज्ञःसम्प्रतिबुद्धस्ययच्चागमनकारणम्॥2.15.18॥<br>
इत्युक्त्वान्तःपुरद्वारमाजगामपुराणवित्।<br>
सदासक्तंचतद्वेश्मसुमन्त्रःप्रविवेशह॥2.15.19॥<br>
तुष्टावास्यतदावंशंप्रविश्यसविशांपतेः।<br>
शयनीयंनरेन्द्रस्यतदासाद्यव्यतिष्ठत॥2.15.20॥<br>
सोऽत्यासाद्यतुतद्वेश्मतिरस्करणिमन्तरा।<br>
आशीर्भिर्गुणयुक्ताभिरभितुष्टावराघवम्॥2.15.21॥<br>
सोमसूर्यौचकाकुत्स्थशिववैश्रवणावपि।<br>
वरुणश्चाग्निरिन्द्रश्चविजयंप्रदिशन्तुते॥2.15.22॥<br>
गताभगवतीरात्रिःकृतंकृत्यमिदंतव।<br>
बुध्यस्वनृपशार्दूलकुरुकार्य्यमनन्तरम्॥2.15.23॥<br>
ब्राह्मणाबलमुख्याश्चनैगमाश्चागतानृप।<br>
दर्शनंप्रतिकांक्षन्तेप्रतिबुध्यस्वराघव॥2.15.24॥<br>
वस्तुवन्तंतंतदासूतंसुमन्त्रंमन्त्रकोविदम्।<br>
प्रतिबुध्यततोराजाइदंवचनमब्रवीत्॥2.15.25॥<br>
राममानयसूतेतियदस्यभिहितोऽनया।<br>
किमिदंकारणंयेनममाज्ञाप्रतिहन्यते॥2.15.26॥<br>
नचैवसम्प्रसुप्तोऽहमानयेहाशुराघवम्।<br>
इतिराजादशरथःसूतंतत्रान्वशात्पुनः॥2.15.27॥<br>
सराजवचनंश्रुत्वाशिरसाप्रतिपूज्यतम्।<br>
निर्जगामनृपावासान्मन्यमानःप्रियंमहत्॥2.15.28॥<br>
प्रपन्नोराजमार्गंचपताकाध्वजशोभितम्।<br>
हृष्टःप्रमुदितःसूतोजगामाशुविलोकयन्॥2.15.29॥<br>
ससूतस्तत्रशुश्रावरामाधिकरणाःकथाः।<br>
अभिषेचनसंयुक्ताःसर्वलोकस्यहृष्टवत्॥2.15.30॥<br>
ततोददर्शरुचिरंकैलासशिखरप्रभम्।<br>
रामवेश्मसुमन्त्रस्तुशक्रवेश्मसमप्रभम्॥2.15.31॥<br>
महाकवाटविहितंवितर्दिशतशोभितम्।<br>
काञ्चनप्रतिमैकाग्रंमणिविद्रुमतोरणम्॥2.15.32॥<br>
शारदाभ्रघनप्रख्यंदीप्तमेरुगुहोपमम्।<br>
मणिभिर्वरमाल्यानांसुमहद्भिरलङ्कृतम्॥2.15.33॥<br>
मुक्तामणिभिराकीर्णंचन्दनागरुधूपितम्।<br>
गन्धान्मनोज्ञान्विसृजद्दार्दुरंशिखरंयथा॥2.15.34॥<br>
सारसैश्चमयूरैश्चविनदद्भिर्विराजितम्।<br>
सुकृतेहामृगाकीर्णंसुकीर्णंभक्तिभिस्तथा॥2.15.35॥<br>
मनश्चक्षुश्चभूतानामाददत्तिग्मतेजसा।<br>
चन्द्रभास्करसङ्काशंकुबेरभवनोपमम्॥2.15.36॥<br>
महेन्द्रधामप्रतिमंनानापक्षिसमाकुलम्।<br>
मेरुश्रृङ्गसमंसूतोरामवेश्मददर्शह॥2.15.37॥<br>
उपस्थितैःसमाकीर्णंजनैरञ्जलिकारिभिः।<br>
उपादायसमाक्रान्तैस्तथाजानपदैर्जनैः॥2.15.38॥<br>
रामाभिषेकसुमुखैरुन्मुखैःसमलंकृतम्।<br>
महामेघसमप्रख्यमुदग्रंसुविभूषितम्॥2.15.39॥<br>
नानारत्नसमाकीर्णंकुब्जकैरातकावृतम्॥2.15.40॥<br>
सवाजियुक्तेनरथेनसारथिर्नराकुलंराजकुलंविलोकयन्।<br>
वरूथिनारामगृहाभिपातिनापुरस्यसर्वस्यमनांसिरञ्जयत्॥2.15.41॥<br>
ततःसमासाद्यमहाधनंमहत्प्रहृष्टरोमासबभूवसारथिः।<br>
मृगैर्मयूरैश्चसमाकुलोल्बणंगृहंवरार्हस्यशचीपतेरिव॥2.15.42॥<br>
सतत्रकैलासनिभाःस्वलंकृताःप्रविश्यकक्ष्यास्त्रिदशालयोपमाः।<br>
प्रियान्नरान्राममतेस्थितान्बहूनपोह्यशुद्धान्तमुपस्थितोरथी॥2.15.43॥<br>
सतत्रशुश्रावचहर्षयुक्तारामाभिषेकार्थकृताजनानाम्।<br>
नरेन्द्रसूनोरभिमङ्गलार्थास्सर्वस्यलोकस्यगिरःप्रहृष्टः॥2.15.44॥<br>
महेन्द्रसद्मप्रतिमंतुवेश्मरामस्यरम्यंमृगपक्षिजुष्टम्।<br>
ददर्शमेरोरिवशृङ्गमुच्चंविभ्राजमानंप्रभयासुमन्त्रः॥2.15.45॥<br>
उपस्थितैरञ्जलिकारकैश्चसोपायनैर्जानपदैश्चमर्त्यैः।<br>
कोट्यापरार्द्धैश्चविमुक्तयानैःसमाकुलंद्वारपथंददर्श॥2.15.46॥<br>
ततोमहामेघमहीधराभंप्रभिन्नमत्यङ्कुशमप्रसह्यम्।<br>
रामौपवाह्यंरुचिरंददर्शशत्रुञ्जयंनागमुदग्रकायम्॥2.15.47॥<br>
स्वलंकृतान्साश्वरथान्सकुञ्जरानमात्यमुख्यान्शतशश्चवल्लभान्।<br>
व्यापोह्यसूतःसहितान्समन्ततःसमृद्धमन्तःपुरमाविवेश॥2.15.48॥<br>
तदद्रिकूटाचलमेघसन्निभंमहाविमानोत्तमवेश्मसङ्घवत्।<br>
अवार्यमाणःप्रविवेशसारथिःप्रभूतरत्नंमकरोयथार्णवम्॥2.15.49॥</div></div><script>ac.playbackRate=0.5</script></body>
</html>