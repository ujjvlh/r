<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-009-Kaikeyyaha_Krodhagara_Praveshaha.mp3" type="audio/mpeg"></audio><br>
<br>
<br>
एवमुक्तातुकैकेयीकोपेनज्वलितानना।<br>
दीर्घमुष्णंविनिश्वस्यमन्थरामिदमब्रवीत्॥2.9.1॥<br>
अद्यराममितःक्षिप्रंवनंप्रस्थापयाम्यहम्।<br>
यौवराज्येचभरतंक्षिप्रमेवाभिषेचये॥2.9.2॥<br>
इदंत्विदानींसम्पश्येकेनोपायेनमन्थरे।<br>
भरतःप्राप्नुयाद्राज्यंनतुरामःकथञ्चन॥2.9.3॥<br>
एवमुक्तातयादेव्यामन्थरापापदर्शिनी।<br>
रामार्थमुपहिंसन्तीकैकेयीमिदमब्रवीत्॥2.9.4॥<br>
हन्तेदानींप्रवक्ष्यामिकैकेयिश्रूयतांचमे।<br>
यथातेभरतोराज्यंपुत्रःप्राप्स्यतिकेवलम्॥2.9.5॥<br>
किंनस्मरसिकैकेयिस्मरन्तीवानिगूहसे।<br>
यदुच्यमानमात्मार्थंमत्तस्त्वंश्रोतुमिच्छसि॥2.9.6॥<br>
मयोच्यमानंयदितेश्रोतुंछन्दोविलासिनि।<br>
श्रूयतामभिधास्यामिश्रुत्वाचापिविमृश्यताम्॥2.9.7॥<br>
श्रुत्वैवंवचनंतस्यामन्थरायास्तुकैकयी।<br>
किञ्चिदुत्थायशयनात्स्वास्तीर्णादिदमब्रवीत्॥2.9.8॥<br>
कथयत्वंममोपायंकेनोपायेनमन्थरे।<br>
भरतःप्राप्नुयाद्राज्यंनतुरामःकथञ्चन॥2.9.9॥<br>
एवमुक्तातयादेव्यामन्थरापापदर्शिनी।<br>
रामार्थमुपहिंसन्तीकुब्जावचनमब्रवीत्॥2.9.10॥<br>
तवदैवासुरेयुद्धेसहराजर्षिभिःपतिः।<br>
अगच्छत्त्वामुपादायदेवराजस्यसाह्यकृत्॥2.9.11॥<br>
दिशमास्थायवैदेविदक्षिणांदण्डकान्प्रति।<br>
वैजयन्तमितिख्यातंपुरंयत्रतिमिध्वजः॥2.9.12॥<br>
सशम्बरइतिख्यातःशतमायोमहासुरः।<br>
ददौशक्रस्यसङ्ग्रामंदेवसङ्घैरनिर्जितः॥2.9.13॥<br>
तस्मिन्महतिसङ्ग्रामेपुरुषान्क्षतविक्षतान्।<br>
रात्रौप्रसुप्तान्घ्नन्तिस्मतरसासाद्यराक्षसाः॥2.9.14॥<br>
तत्राकरोन्महद्युद्धंराजादशरथस्तदा।<br>
असुरैश्चमहाबाहुःशस्त्रैश्चशकलीकृतः॥2.9.15॥<br>
अपवाह्यत्वयादविसङ्ग्रामान्नष्टचेतनः।<br>
तत्रापिविक्षितःशस्त्रैःपतिस्तेरक्षितस्त्वया॥2.9.16॥<br>
तृष्टेनतेनदत्तौतेद्वौवरौशुभदर्शने॥2.9.17॥<br>
सत्वयोक्तःपतिर्देवियदेच्छेयंतदावरौ।<br>
गृह्णीयामितितत्तेनतथेत्युक्तंमहात्मना॥2.9.18॥<br>
अनभिज्ञाह्यहंदेवित्ययैवकथितापुरा।<br>
कथैषातवतुस्नेहान्मनसाधार्यतेमया॥2.9.19॥<br>
तौवरौयाचभर्तारंभरतस्याभिषेचनम्।<br>
प्रव्राजनंतुरामस्यत्वंवर्षाणिचतुर्दश॥2.9.20॥<br>
चतुर्दशहिवर्षाणिरामेप्रव्राजितेवनम्।<br>
प्रजाभावगतस्नेहःस्थिरःपुत्रोभविष्यति॥2.9.21॥<br>
क्रोधागारंप्रविश्याद्यक्रुद्धेवाश्वपतेःसुते।<br>
शेष्वानन्तर्हितायांत्वंभूमौमलिनवासिनी॥2.9.22॥<br>
मास्मैनंप्रत्युदीक्षथामाचैनमभिभाषथाः।<br>
रुदन्तीचापितुदृष्ट्वाजगत्यांशोकलालसा॥2.9.23॥<br>
दयितांत्वंसदाभर्त्तुरत्रमेनास्तिसंशयः।<br>
त्वत्कृतेसमहाराजोविशेदपिहुताशनम्॥2.9.24॥<br>
नत्वांक्रोधयितुंशक्तोनक्रुद्धांप्रत्युदीक्षितुम्।<br>
तवप्रियार्थंराजाहिप्राणानपिपरित्यजेत्॥2.9.25॥<br>
नह्यतिक्रमितुंशक्तस्तववाक्यंमहीपतिः।<br>
मन्दस्वभावेबुद्ध्यस्वसौभाग्यबलमात्मनः॥2.9.26॥<br>
मणिमुक्तंसुवर्णानिरत्नानिविविधानिच।<br>
दद्याद्दशरथोराजामास्मतेषुमनःकृथाः॥2.9.27॥<br>
यौतौदैवासुरेयुद्धेवरौदशरथोऽददात्।<br>
तौस्मारयमहाभागेसौऽर्थोमात्वामतिक्रमेत्॥2.9.28॥<br>
यदातुतेवरंद्यात्स्वयमुत्थाप्यराघवः।<br>
व्यवस्थाप्यमहाराजंत्वमिमंवृणुयावरम्॥2.9.29॥<br>
रामंप्रव्राजयारण्येनववर्षाणिपञ्चच।<br>
भरतःक्रियतांराजापृथिव्याःपार्थिवर्षभः॥2.9.30॥<br>
चतुर्दशहिवर्षाणिरामेप्रव्राजितेवनम्।<br>
रूढश्चकृतमूलश्चशेषंस्थास्यतितेसुतः॥2.9.31॥<br>
रामप्रवाजनंचैवदेवियाचस्वतंवरम्।<br>
एवंसिद्ध्यन्तिपुत्रस्यसर्वार्थास्तवभामिनि॥2.9.32॥<br>
एवप्रव्राजितश्चैवरामोऽरामोभविष्यति।<br>
भरतश्चहतामित्रस्तवराजाभविष्यति॥2.9.33॥<br>
तेनकालेनपुत्रस्तेकृतमूलोभविष्यति।<br>
संगृहीतमनुष्यश्चसुहृद्भिःसार्द्धमात्मवान्॥2.9.34॥<br>
प्राप्तकालंतुतेमन्येराजानंवीतसाध्वसा।<br>
रामाभिषेकसम्भारान्निगृह्यविनिवर्त्तय॥2.9.35॥<br>
अनर्थमर्थरूपेणग्राहितासाततस्तया।<br>
हृष्टाप्रतीताकैकेयीमन्थरामिदमब्रवीत्॥2.9.36॥<br>
साहिवाक्येनकुब्जायाःकिशोरीवोत्पथङ्गता।<br>
कैकेयीविस्मयंप्राप्तापरंपरमदर्शना॥2.9.37॥<br>
कुब्जेत्वांनाभिजानामिश्रेष्ठांश्रेष्ठाभिधायिनीम्।<br>
पृथिव्यामसिकुब्जानामुत्तमाबुद्धिनिश्चये॥2.9.38॥<br>
त्वमेवतुममार्थेषुनित्ययुक्ताहितैषिणी।<br>
नाहंसमवबुद्ध्येयंकुब्जेराज्ञःचिकीर्षितम्॥2.9.39॥<br>
सन्तिदुस्संस्थिताःकुब्जावक्राःपरमपापिकाः।<br>
त्वंपद्ममिववातेनसन्नताप्रियदर्शना॥2.9.40॥<br>
उरस्तेऽभिनिविष्टंवैयावत्स्कन्धात्समुन्नतम्।<br>
अधस्ताच्चोदरंशातंसुनाभमिवलज्जितम्॥2.9.41॥<br>
परिपूर्णंतुजघनंसुपीनौचपयोधरौ।<br>
विमलेन्दुसमंवक्त्रमहोराजसिमन्थरे॥2.9.42॥<br>
जघनंतवनिर्घुष्टंरशनादामशोभितम्।<br>
जङ्घेभृशमुपन्यस्तेपादौचाप्यायतावुभौ॥2.9.43॥<br>
त्वमायताभ्यांसक्थिभ्यांमन्थरेक्षौमवासिनी।<br>
अग्रतोममगच्छन्तीराजहंसीवराजसे॥2.9.44॥<br>
आसन्याःशम्बरेमायाःसहस्रमसुराधिपे।<br>
सर्वास्त्वयिनिविष्टास्ताभूयश्चान्याःसहस्रशः॥2.9.45॥<br>
तवेदंस्थगुयद्दीर्घंरथघोणमिवायतम्।<br>
मतयःक्षत्रविद्याश्चमायाश्चात्रवसन्तिते॥2.9.46॥<br>
अत्रतेप्रतिमोक्ष्यामिमालांकुब्जेहिरण्मयीम्।<br>
अभिषिक्तेचभरतेराघवेचवनंगते॥2.9.47॥<br>
जात्येनचसुवर्णेसुनिष्टप्तेनमन्थरे।<br>
लब्धार्थाचप्रतीताचलेपयिष्यामितेस्थगु॥2.9.48॥<br>
मुखेचतिलकंचित्रंजातरूपमयंशुभम्।<br>
कारयिष्यामितेकुब्जेशुभान्याभरणानिच॥2.9.49॥<br>
परिधायशुभेवस्त्रेदेवतेवचरिष्यसि॥2.9.50॥<br>
चन्द्रमाह्वयमानेनमुखेनाप्रतिमानना।<br>
गमिष्यसिगतिंमुख्यागर्वयन्तीद्विषज्जनम्॥2.9.51॥<br>
तवापिकुब्जाःकुब्जायाःसर्वाभरणभूषिताः।<br>
पादौपरिचरिष्यन्तियथैवत्वंसदामम॥2.9.52॥<br>
इतिप्रशस्यमानासाकैकेयीमिदमब्रवीत्।<br>
शयानांशयनेशुभ्रेवेद्यामग्निशिखामिव॥2.9.53॥<br>
गतोदकेसेतुबन्धोनकल्याणिविधीयते।<br>
उत्तिष्ठकुरुकल्याणिराजानमनुदर्शय॥2.9.54॥<br>
तथाप्रोत्साहितादेवीगत्वामन्थरयासह।<br>
क्रोधागारंविशालाक्षीसौभाग्यमदगर्विता॥2.9.55॥<br>
अनेकशतसाहस्रंमुक्ताहारंवराङ्गना।<br>
अवमुच्यवरार्हाणिशुभान्याभरणानिच॥2.9.56॥<br>
ततोहेमोपमातत्रकुब्जावाक्यवशंगता।<br>
संविश्यभूमौकैकेयीमन्थरामिदमब्रवीत्॥2.9.57॥<br>
इहवामांमृतांकुब्जेनृपायावेदयिष्यसि।<br>
वनंतुराघवेप्राप्तेभरतःप्राप्स्यतिक्षितिम्॥2.9.58॥<br>
नसुवर्णेनमेह्यर्थोनरत्नैर्नचभूषणैः।<br>
एषमेजीवितस्यान्तोरामोयद्यभिषिच्यते॥2.9.59॥<br>
अथोपुनस्तांमहिषींमहीक्षितोवचोभिरत्यर्थमहापराक्रमैः।<br>
उवाचकुब्जाभरतस्यमातरंहितंवचोराममुपेत्यचाहितम्॥2.9.60॥<br>
प्रपत्स्यतेराज्यमिदंहिराघवोयदिध्रुवंत्वंससुताचतप्स्यसे।<br>
अतोहिकल्याणियतस्वतत्तथायथासुतस्तेभरतोऽभिषेक्ष्यते॥2.9.61॥<br>
तथातिविद्धामहिषीतुकुब्जयासमाहतावागिषुभिर्मुहुर्मुहुः।<br>
निधायहस्तौहृदयेऽतिविस्मिताशशंसकुब्जांकुपितापुनःपुनः॥2.9.62॥<br>
यमस्यवामांविषयंगतामितोनिशाम्यकुब्जेप्रतिवेदयिष्यसि।<br>
वनंगतेवासुचिरायराघवेसमृद्धकामोभरतोभविष्यति॥2.9.63॥<br>
अहंहिनैवास्तरणानिनस्रजोनचन्दनंनाञ्जनपानभोजनम्।<br>
नकिञ्चिदिच्छामिनचेहजीवितंनचेदितोगच्छतिराघवोवनम्॥2.9.64॥<br>
अथैतदुक्त्वावचनंसुदारुणंनिधायसर्वाभरणानिभामिनी।<br>
असंवृतामास्तरणेनमेदिनींतदाधिशिश्येपतितेवकिन्नरी॥2.9.65॥<br>
उदीर्णसंरम्भतमोवृताननातथावमुक्तोत्तममाल्यभूषणा।<br>
नरेन्द्रपत्नीविमलाबभूवसातमोवृताद्यौरिवमग्नतारका॥2.9.66॥<script>ac.playbackRate=0.5</script>