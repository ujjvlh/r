<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-018-Ramena_Dashratha_Santhvanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
सददर्शासनेरामोनिषण्णंपितरंशुभे।<br>
कैकेयीसहितंदीनंमुखेनपरिशुष्यता॥2.18.1॥<br>
सपितुश्चरणौपूर्वमभिवाद्यविनीतवत्।<br>
ततोववन्देचरणौकैकेय्याःसुसमाहितः॥2.18.2॥<br>
रामेत्युक्त्वाचवचनंबाष्पपर्याकुलेक्षणः।<br>
शशाकनृपतिर्दीनोनेक्षितुंनाभिभाषितुम्॥2.18.3॥<br>
तदपूर्वंनरपतेर्दृष्ट्वारूपंभयावहम्।<br>
रामोऽपिभयमापन्नःपदास्पृष्ट्वेवपन्नगम्॥2.18.4॥<br>
इन्द्रियैरप्रहृष्टैस्तंशोकसन्तापकर्शितम्।<br>
निश्वसन्तंमहाराजंव्यथिताकुलचेतसम्॥2.18.5॥<br>
ऊर्मिमालिनमक्षोभ्यंक्षुभ्यन्तमिवसागरम्।<br>
उपप्लुतमिवादित्यमुक्तानृतमृषिंयथा॥2.18.6॥<br>
अचिन्त्यकल्पंहिपितुस्तंशोकमुपधारयन्।<br>
बभूवसंरब्धतरःसमुद्रइवपर्वणि॥2.18.7॥<br>
चिन्तयामासचतदारामःपितृहितेरतः।<br>
किंस्विदद्यैवनृपतिर्नमांप्रत्यभिनन्दति॥2.18.8॥<br>
अन्यदामांपितादृष्ट्वाकुपितोऽपिप्रसीदति।<br>
तस्यमामद्यसंप्रेक्ष्यकिमायासःप्रवर्तते॥2.18.9॥<br>
सदीनइवशोकार्त्तोविषण्णवदनद्युतिः।<br>
कैकेयीमभिवाद्यैवरामोवचनमब्रवीत्॥2.18.10॥<br>
कच्चिन्मयानापराद्धमज्ञानाद्येनमेपिता।<br>
कुपितस्तन्ममाचक्ष्वत्वंचैवैनंप्रसादय॥2.18.11॥<br>
अप्रसन्नमनाःकिंनुसदामांप्रतिवत्सलः।<br>
विवर्णवदनोदीनोनहिमामभिभाषते॥2.18.12॥<br>
शारीरोमानसोवापिकच्चिदेनंनबाधते।<br>
सन्तापोवाभितापोवादुर्ल्लभंहिसदासुखम्॥2.18.13॥<br>
कच्चिन्नकिञ्चिद्भरतेकुमारेप्रियदर्शने।<br>
शत्रुध्नेवामहासत्त्वेमातॄणांवाममाशुभम्॥2.18.14॥<br>
अतोषयन्महाराजमकुर्वन्वापितुर्वचः।<br>
मुहूर्त्तमपिनेच्छेयंजीवितुंकुपितेनृपे॥2.18.15॥<br>
यतोमूलंनरःपश्येत्प्रादुर्भावमिहात्मनः।<br>
कथंतस्मिन्नवर्त्तेतप्रत्यक्षेसतिदैवते॥2.18.16॥<br>
कच्चित्तेपरुषंकिञ्चिदभिमानात्पितामम।<br>
उक्तोभवत्याकोपेनयत्रास्यलुलितंमनः॥2.18.17॥<br>
एतदाचक्ष्वमेदेवितत्त्वेनपरिपृच्छतः।<br>
किंनिमित्तमपूर्वोऽयंविकारोमनुजाधिपे॥2.18.18॥<br>
एवमुक्तातुकैकेयीराघवेणमहात्मना।<br>
उवाचेदंसुनिर्लज्जाधृष्टमात्महितंवचः॥2.18.19॥<br>
नराजाकृपितोरामव्यसनंनास्यकिञ्चन।<br>
किञ्चिन्मनोगतंत्वस्यत्वद्भयान्नाभिभाषते॥2.18.20॥<br>
प्रियंत्वामप्रियंवक्तुंवाणीनास्योपवर्तते।<br>
तदवश्यंत्वयाकार्यंयदनेनाश्रुतंमम॥2.18.21॥<br>
एषमह्यंवरंदत्त्वापुरामामभिपूज्यच।<br>
सपश्चात्तप्यतेराजायथान्यःप्राकृतस्तथा॥2.18.22॥<br>
अतिसृज्यददानीतिवरंममविशांपतिः।<br>
सनिरर्थंगतजलेसेतुंबन्धितुमिच्छति॥2.18.23॥<br>
धर्ममूलमिदंरामविदितंचसतामपि।<br>
तत्सत्यंनत्यजेद्राजाकुपितस्त्वत्कृतेयथा॥2.18.24॥<br>
यदितद्वक्ष्यतेराजाशुभंवायदिवाशुभम्।<br>
करिष्यसिततःसर्वमाख्यास्यामिपुनस्त्वहम्॥2.18.25॥<br>
यदित्वभिहितंराज्ञात्वयितन्नविपत्स्यते।<br>
ततोऽहमभिधास्यामिनह्येषत्वयिवक्ष्यति॥2.18.26॥<br>
एतत्तुवचनंश्रुत्वाकैकेय्यासमुदाहृतम्।<br>
उवाचव्यथितोरामस्तांदेवींनृपसन्निधौ॥2.18.27॥<br>
अहंहिवचनाद्राज्ञःपतेयमपिपावके।<br>
भक्षयेयंविषंतीक्ष्णंमज्जेयमपिचार्णवे॥2.18.28॥<br>
नियुक्तोगुरुणापित्रानृपेणचहितेनच॥2.18.29॥<br>
तद्ब्रूहिवचनंदेविराज्ञोयदभिकांक्षितम्।<br>
करिष्येप्रतिजानेचरामोद्विर्नाभिभाषते॥2.18.30॥<br>
तमार्जवसमायुक्तमनार्यासत्यवादिनम्।<br>
उवाचरामंकैकेयीवचनंभृशदारुणम्॥2.18.31॥<br>
पुरादैवासुरेयुद्धेपित्रातेममराघव।<br>
रक्षितेनवरौदत्तौसशल्येनमहारणे॥2.18.32॥<br>
तत्रमेयाचितोराजाभरतस्याभिषेचनम्।<br>
गमनंदण्डकारण्येतवचाद्यैवराघव॥2.18.33॥<br>
यदिसत्यप्रतिज्ञांत्वंपितरंकर्तुमिच्छसि।<br>
आत्मानंनरश्रेष्ठममवाक्यमिदंशृणु॥2.18.34॥<br>
सन्निदेशेपितुस्तिष्ठयथाऽनेनप्रतिश्रुतम्।<br>
त्वयारण्यंप्रवेष्टव्यंनववर्षाणिपञ्चच॥2.18.35॥<br>
भरतस्त्वभिषिच्येतयदेतदभिषेचनम्।<br>
त्वदर्थेविहितंराज्ञातेनसर्वेणराघव॥2.18.36॥<br>
सप्तसप्तचवर्षाणिदण्डकारण्यमाश्रितः।<br>
अभिषेकमिमंत्यक्त्वाजटाजिनधरोवस॥2.18.37॥<br>
भरतःकोसलपुरेप्रशास्तुवसुधामिमाम्।<br>
नानारत्नसमाकीर्णांसवाजिरथकुञ्जराम्॥2.18.38॥<br>
एतेनत्वांनरेन्द्रोऽयंकारुण्येनसमाप्लुतः।<br>
शोकसंक्लिष्टवदनोनशक्नोतिनिरीक्षितुम्॥2.18.39॥<br>
एतत्कुरुनरेन्द्रस्यवचनंरघुनन्दन।<br>
सत्येनमहतारामतारयस्वनरेश्वरम्॥2.18.40॥<br>
इतीवतस्यांपरुषंवदन्त्यांनचैवरामःप्रविवेशशोकम्।<br>
प्रविव्यथेचापिमहानुभावोराजातुपुत्रव्यसनाभितप्तः॥2.18.41॥</div></div><script>ac.playbackRate=0.5</script></body>
</html>