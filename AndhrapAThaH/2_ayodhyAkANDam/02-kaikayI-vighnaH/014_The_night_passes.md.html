<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-014-Ramyanayanaya_Sumanthra_Preshanam.mp3" type="audio/mpeg"></audio><br>
<br>
<br>
पुत्रशोकार्दितंपापाविसंज्ञंपतितंभुवि।<br>
विवेष्टमानमुद्वीक्ष्यसैक्ष्वाकमिदमब्रवीत्॥2.14.1॥<br>
पापंकृत्वैवकिमिदंममसंश्रुत्यसंश्रवम्।<br>
शेषेक्षितितलेसन्नःस्थित्यांस्थातुंत्वमर्हसि॥2.14.2॥<br>
आहुःसत्यंहिपरमंधर्मंधर्मविदोजनाः।<br>
सत्यमाश्रित्यहिमयात्वंचधर्मप्रचोदितः॥2.14.3॥<br>
संश्रुत्यशैब्यःश्येनायस्वांतनुंजगतीपतिः।<br>
प्रदायपक्षिणेराजन्जगामगतिमुत्तमाम्॥2.14.4॥<br>
तथाह्यलर्कस्तेजस्वीब्राह्मणेवेदपारगे।<br>
याचमानेस्वकेनेत्रेउद्धृत्याविमनाददौ॥2.14.5॥<br>
सरितांतुपतिःस्वल्पांमर्यादांसत्यमन्वितः।<br>
सत्यानुरोधात्समयेवेलांस्वांनातिवर्त्तते॥2.14.6॥<br>
सत्यमेकपदंब्रह्मसत्येधर्मःप्रतिष्ठितः।<br>
सत्यमेवाक्षयावेदाःसत्येनैवाप्यतेपरम्॥2.14.7॥<br>
सत्यंसमनुवर्त्तस्वयदिधर्मेधृतामतिः।<br>
सवरःसफलोमेऽस्तुवरदोह्यसिसत्तम॥2.14.8॥<br>
धर्मस्येहाभिकामार्थंममचैवाभ्यचोदनात्।<br>
प्रव्राजयसुतंरामंत्रिःखलुत्वांब्रवीम्यहम्॥2.14.9॥<br>
समयंचममाद्येमंयदित्वंनकरिष्यसि।<br>
अग्रतस्तेपरित्यक्तापरित्यक्ष्यामिजीवितम्॥2.14.10॥<br>
एवंप्रचोदितोराजाकैकेय्यानिर्विशङ्कया।<br>
नाशकत्पाशमुन्मोक्तुंबलिरिन्द्रकृतंयथा॥2.14.11॥<br>
उद्भ्रान्तहृदयश्चापिविवर्णवदनोऽभवत्।<br>
सधुर्योवैपरिस्पन्दन्युगचक्रान्तरंयथा॥2.14.12॥<br>
विह्वलाभ्यांचनेत्राभ्यामपश्यन्निवभूमिपः।<br>
कृच्छ्राद्धैर्येणसंस्तभ्यकैकेयीमिदमब्रवीत्॥2.14.13॥<br>
यस्तेमन्त्रकृतःपाणिरग्नौपापेमयाधृतः।<br>
तंत्यजामिस्वजंचैवतवपुत्रंसहत्वया॥2.14.14॥<br>
प्रयातारजनीदेविसूर्यस्योदयनंप्रति।<br>
अभिषेकंगुरुजनस्त्वरयिष्यतिमांध्रुवम्॥2.14.15॥<br>
रामाभिषेकसम्भारैस्तदर्थमुपकल्पितैः।<br>
रामःकारयितव्योमेमृतस्यसलिलक्रियाम्॥2.14.16॥<br>
त्वयासपुत्रयानैवकर्त्तव्यासलिलक्रिया।<br>
व्याहन्तास्यशुभाचारेयदिरामाभिषेचनम्॥2.14.17॥<br>
नचशक्नोम्यहंद्रष्टुंदृष्ट्वापूर्वंतथासुखम्।<br>
हतहर्षंनिरानन्दंपुनर्जनमवाङ्मुखम्॥2.14.18॥<br>
तांतथाब्रुवतस्तस्यभूमिपस्यमहात्मनः।<br>
प्रभाताशर्वरीपुण्याचन्द्रनक्षत्रशालिनी॥2.14.19॥<br>
ततःपापसमाचाराकैकेयीपार्थिवंपुनः।<br>
उवाचपरुषंवाक्यंवाक्यज्ञारोषमूर्च्छिता॥2.14.20॥<br>
किमिदंभाषसेराजन्वाक्यंगररुजोपमम्।<br>
आनाययितुमक्लिष्टंपुत्रंराममिहार्हसि॥2.14.21॥<br>
स्थाप्यराज्येममसुतंकृत्वारामंवनेचरम्।<br>
निस्सपत्नांचमांकृत्वाकृतकृत्योभविष्यसि॥2.14.22॥<br>
सनुन्नइवतीक्ष्णेनप्रतोदेनहयोत्तमः।<br>
राजाप्रयोदितोऽभीक्ष्णंकैकेयीमिदमब्रवीत्॥2.14.23॥<br>
धर्मबन्धेनबद्धोऽस्मिनष्टाचममचेतना।<br>
ज्येष्ठंपुत्रंप्रियंरामंद्रष्टुमिच्छामिधार्मिकम्॥2.14.24॥<br>
ततःप्रभातांरजनीमुदितेचदिवाकरे।<br>
पुण्येनक्षत्रयोगेचमुहूर्त्तेचसमाहिते॥2.14.25॥<br>
वसिष्ठोगुणसम्पन्नःशिष्यैःपरिवृतस्तदा।<br>
उपगृह्याशुसम्भारान्प्रविवेशपुरोत्तमम्॥2.14.26॥<br>
सिक्तसम्मार्जितपथांपताकोत्तमभूषिताम्।<br>
विचित्रकुसुमाकीर्णांनानास्रग्भिर्विराजिताम्॥2.14.27॥<br>
संहृष्टमनुजोपेतांसमृद्धविपणापणाम्।<br>
महोत्सवसमाकीर्णांराघवार्थेसमुत्सुकाम्॥2.14.28॥<br>
चन्दनागरुधूपैश्चसर्वतःपरिधूपिताम्।<br>
तांपुरींसमतिक्रम्यपुरन्दरपुरोपमाम्॥2.14.29॥<br>
पौरजानपदाकीर्णंब्राह्मणैरुपशोभितम्।<br>
यज्ञविद्भिःसुसम्पूर्णंसदस्यैःपरमद्विजैः॥2.14.30॥<br>
तदन्तःपुरमासाद्यव्यतिचक्रामतुजनम्।<br>
वसिष्ठःपरमप्रीतःपरमर्षिर्विवेशच॥2.14.31॥<br>
सत्वपश्यद्विनिष्क्रान्तंसुमन्त्रंनामसारथिम्।<br>
द्वारेतुराजसिंहस्यसचिवंप्रियदर्शनम्॥2.14.32॥<br>
तमुवाचमहातेजाःसूतपुत्रंविशारदम्।<br>
वसिष्ठःक्षिप्रमाचक्ष्वनृपतेर्मामिहागतम्॥2.14.33॥<br>
इमेगङ्गोदकघटाःसागरेभ्यश्चकाञ्चनाः।<br>
औदुम्बरंभद्रपीठमभिषेकार्थमाहृतम्॥2.14.34॥<br>
सर्वबीजानिगन्धाश्चरत्नानिविविधानिच।<br>
क्षौद्रंदधिधृतंलाजादर्भाःसुमनसःपयः॥2.14.35॥<br>
अष्टौचकन्यारुचिरामत्तश्चवरवारणः।<br>
चतुरश्वोरथःश्रीमान्निस्त्रिंशोधनुरुत्तमम्॥2.14.36॥<br>
वाहनंनरसंयुक्तंछत्रंचशशिसन्निभम्।<br>
श्वेतेचवालव्यजनेभृङ्गारश्चहिरण्मयः॥2.14.37॥<br>
हेमदामपिनद्धश्चककुद्मान्पाण्डरोवृषः।<br>
केसरीचचतुर्दंष्ट्रोहरिश्रेष्ठोमहाबलः॥2.14.38॥<br>
सिंहासनंव्याघ्रतनुःसमिद्धश्चहुताशनः।<br>
सर्ववादित्रसङ्घाश्चवेश्याश्चालंकृताःस्त्रियः॥2.14.39॥<br>
आचार्याब्राह्मणांगावःपुण्याश्चमृगपक्षिणः।<br>
पौरजानपदश्रेष्ठानैगमाश्चगणैःसह॥2.14.40॥<br>
एतेचान्येचबहवःप्रीयमाणाःप्रियम्वदाः।<br>
अभिषेकायरामस्यसहतिष्ठन्तिपार्थिवैः॥2.14.41॥<br>
त्वरयस्वमहाराजंयथासमुदितेऽहनि।<br>
पुण्येनक्षत्रयोगेचरामोराज्यमवाप्नुयात्॥2.14.42॥<br>
इतितस्यवचःश्रुत्वासूतपूत्रोमहात्मनः।<br>
स्तुवन्नृपतिशार्दूलंप्रविवेशनिवेशनम्॥2.14.43॥<br>
तंतुपूर्वोदितंवृद्धंद्वारस्थाराजसम्मतम्।<br>
नशेकुरभिसंरोद्धुंराज्ञःप्रियचिकीर्षवः॥2.14.44॥<br>
ससमीपस्थितोराज्ञस्तामवस्थामजज्ञिवान्।<br>
वाग्भिःपरमतुष्टाभिरभिष्टोतुंप्रचक्रमे॥2.14.45॥<br>
ततःसूतोयथाकालंपार्थिवस्यनिवेशने।<br>
सुमन्त्रःप्राञ्जलिर्भूत्वातुष्टावजगतीपतिम्॥2.14.46॥<br>
यथानन्दतितेजस्वीसागरोभास्करोदये।<br>
प्रीतःप्रीतेनमनसातथानन्दघनःस्वतः॥2.14.47॥<br>
इन्द्रमस्यांतुवेलायामभितुष्टावमातलिः।<br>
सोऽजयद्दानवान्सर्वांस्तथात्वांबोधयाम्यहम्॥2.14.48॥<br>
वेदाःसहाङ्गविद्याश्चयथाह्यात्मभुवंविभुम्।<br>
ब्रह्माणंबोधयन्त्यद्यतथात्वांबोधयाम्यहम्॥2.14.49॥<br>
आदित्यःसहचन्द्रेणयथाभूतधरांशुभाम्।<br>
बोधयत्यद्यपृथिवींतथात्वांबोधयाम्यहम्॥2.14.50॥<br>
उत्तिष्ठाशुमहाराजकृतकौतुकमङ्गलः।<br>
विराजमानोवपुषामेरोरिवदिवाकरः॥2.14.51॥<br>
सोमसूर्यौचकाकुत्स्थशिववैश्रवणावपि।<br>
वरुणश्चाग्निरिन्द्रश्चविजयंप्रदिशन्तुते॥2.14.52॥<br>
गताभगवतीरात्रिःकृतंकृत्यमिदंतव।<br>
बुध्यस्वनृपशार्दूलकुरुकार्यमनन्तरम्॥2.14.53॥<br>
उदतिष्ठतरामस्यसमग्रमभिषेचनम्।<br>
पौरजानपदैश्चापिनैगमैश्चकृताञ्जलिः॥2.14.54॥<br>
स्वयंवसिष्ठोभगवान्ब्राह्मणैःसहतिष्ठति।<br>
क्षिप्रमाज्ञाप्यतांराजन्राघवस्याभिषेचनम्॥2.14.55॥<br>
यथाह्यपालाःपशवोयथासेनाह्यनायका।<br>
यथाचन्द्रंविनारात्रिर्यथागावोविनावृषम्॥2.14.56॥<br>
एवंहिभवताराष्ट्रंयत्रराजानदृश्यते॥2.14.57॥<br>
इतितस्यवचःश्रुत्वासान्त्वपूर्वमिवार्थवत्।<br>
अभ्यकीर्यतशोकेनभूयएवमहीपतिः॥2.14.58॥<br>
शोकरक्तेक्षणःश्रीमान्उद्वीक्ष्योवाचधार्मिकः।<br>
वाक्यैस्तुखलुमर्माणिममभूयोनिकृन्तसि॥2.14.59॥<br>
सुमन्त्रःकरुणंश्रुत्वादृष्ट्वादीनंचपार्थिवम्।<br>
प्रगृहीताञ्जलिःकिञ्चित्तस्माद्देशादपाक्रमत्॥2.14.60॥<br>
यदावक्तुंस्वयंदैन्यान्नशशाकमहीपतिः।<br>
तदासुमन्त्रंमन्त्रज्ञाकैकेयीप्रत्युवाचह॥2.14.61॥<br>
सुमन्त्रराजारजनींरामहर्षसमुत्सुकः।<br>
प्रजागरपरिश्रान्तोनिद्रावयावशमेयिवान्॥2.14.62॥<br>
तद्गच्छत्वरितंसूतराजपुत्रंयशस्विनम्।<br>
राममानयभद्रतेनात्रकार्याविचारणा॥2.14.63॥<br>
समन्यमानःकल्याणंहृदयेनननन्दच।<br>
निर्जगामचसम्प्रीत्यात्वरितोराजशासनात्॥2.14.64॥<br>
सुमन्त्रश्चिन्तयामासत्वरितंचोदितस्तया।<br>
व्यक्तंरामाभिषेकार्थमिहायास्यतिधर्मवित्॥2.14.65॥<br>
इतिसूतोमतिंकृत्वाहर्षेणमहतावृतः।<br>
निर्जगाममहाबाहूराघवस्यदिदृक्षया॥2.14.66॥<br>
सागरह्रदसङ्काशात्सुमन्त्रोऽन्तःपुराच्छुभात्।<br>
निष्क्रम्यजनसम्बाधंददर्शद्वारमग्रतः॥2.14.67॥<br>
ततःपुरस्तात्सहसाविनिर्गतोमहीपतीन्द्वारगतोविलोकयन्।<br>
ददर्शपौरान्विविधान्महाधनानुपस्थितान्द्वारमुपेत्यविष्ठितान्॥2.14.68॥<script>ac.playbackRate=0.5</script>