<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-016-Rama_Prasthanam.mp3" type="audio/mpeg"></audio><br>
<br>
<br>
सतदन्तःपुरद्वारंसमतीत्यजनाकुलम्।<br>
प्रविविक्तांततःकक्ष्यामाससादपुराणवित्॥2.16.1॥<br>
प्रासकार्मुकबिभ्रद्भिर्युवभिर्मृष्टकुण्डलैः।<br>
अप्रमादिभिरेकाग्रैःस्वनुरक्तैरधिष्ठिताम्॥2.16.2॥<br>
तत्रकाषायिणोवृद्धान्वेत्रपाणीन्स्वलंकृतान्।<br>
ददर्शविष्ठितान्द्वारिस्त्र्यध्यक्षान्सुसमाहितान्॥2.16.3॥<br>
तेसमीक्ष्यसमायान्तंरामप्रियचिकीर्षवः।<br>
सहसोत्पतिताःसर्वेस्वासनेभ्यःससम्भ्रमाः॥2.16.4॥<br>
तानुवाचविनीतात्मासूतपुत्रःप्रदक्षिणः।<br>
क्षिप्रमाख्यातरामायसुमन्त्रोद्वारितिष्ठति॥2.16.5॥<br>
तेराममुपसङ्गम्यभर्त्तुःप्रियचिकीर्षवः।<br>
सहभार्यायरामायक्षिप्रमेवाचचक्षिरे॥2.16.6॥<br>
प्रतिवेदितमाज्ञायसूतमभ्यन्तरंपितुः।<br>
तत्रैवानाययामासराघवप्रियकाम्यया॥2.16.7॥<br>
तंवैश्रवणसङ्काशमुपविष्टंस्वलंकृतम्।<br>
ददर्शसूतःपर्य्यङ्केसौवर्णेसोत्तरच्छदे॥2.16.8॥<br>
वराहरुधिराभेणशुचिनाचसुगन्धिना।<br>
अनुलिप्तंपरार्ध्येनचन्दनेनपरन्तपम्॥2.16.9॥<br>
स्थितयापार्श्वतश्चापिवालव्यजनहस्तया।<br>
उपेतंसीतयाभूयश्चित्रयाशशिनंयथा॥2.16.10॥<br>
ततपन्तमिवादित्यमुपपन्नंस्वतेजसा।<br>
ववन्देवरदंवन्दीविनयज्ञोविनीतवत्॥2.16.11॥<br>
प्राञ्जलिस्तुसुखंपृष्ट्वाविहारशयनासने।<br>
राजपुत्रमुवाचेदंसुमन्त्रोराजसत्कृतः॥2.16.12॥<br>
कौसल्यासुप्रजारामपितात्वांद्रष्टुमिच्छति।<br>
महिष्यासहकैकेय्यागम्यतांतत्रमाचिरम्॥2.16.13॥<br>
एवमुक्तस्तुसंहृष्टोनरसिंहोमहाद्युतिः।<br>
ततःसम्मानयामाससीतामिदमुवाचह॥2.16.14॥<br>
देविदेवश्चदेवीचसमागम्यमदन्तरे।<br>
मन्त्रयेतेध्रुवंकिञ्चिदमिषेचनसंहितम्॥2.16.15॥<br>
लक्षयित्वाह्यभिप्रायंप्रियकामासुदक्षिणा।<br>
सञ्चोदयतिराजानंमदर्थंमदिरेक्षणे॥2.16.16॥<br>
साप्रहृष्टामहाराजंहितकामानुवर्त्तिनी।<br>
जननीचार्थकामामेकेकयाधिपतेःसुता॥2.16.17॥<br>
दिष्ट्याखलुमहाराजोमहिष्याप्रिययासह।<br>
सुमन्त्रंप्राहिणोद्दूतमर्थकामकरंमम॥2.16.18॥<br>
यादृशीपरिषत्तत्रतादृशोदूतआगतः।<br>
ध्रुवमद्यैवमांराजायौवराज्येऽभिषेक्ष्यति॥2.16.19॥<br>
हन्तशीघ्रमितोगत्वाद्रक्ष्यामिचमहीपतिम्।<br>
सहत्वंपरिवारेणसुखमास्वरमस्वच॥2.16.20॥<br>
पतिसम्मानितासीताभर्त्तारमसितेक्षणा।<br>
आद्वारमनुवव्राजमङ्गलान्यभिदध्युषी॥2.16.21॥<br>
राज्यंद्विजातिभिर्जुष्टंराजसूयाभिषेचनम्।<br>
कर्तुमर्हतितेराजावासवस्येवलोककृत्॥2.16.22॥<br>
दीक्षितंव्रतसम्पन्नंवराजिनधरंशुचिम्।<br>
कुरङ्गश्रृङ्गपाणिंचपश्यन्तीत्वांभजाम्यहम्॥2.16.23॥<br>
पूर्वांदिशंवज्रधरोदक्षिणांपातुतेयमः।<br>
वरुणःपश्चिमामाशांधनेशस्तूत्तरांदिशम्॥2.16.24॥<br>
अथसीतामनुज्ञाप्यकृतकौतुकमङ्गलः।<br>
निश्चक्रामसुमन्त्रेणसहरामोनिवेशनात्॥2.16.25॥<br>
पर्वतादिवनिष्क्रम्यसिंहोगिरिगुहाशयः।<br>
लक्ष्मणंद्वारिसोपश्यत्प्रह्वा़ञ्जिलिपुटंस्थितम्॥2.16.26॥<br>
अथमध्यमकक्ष्यायांसमागम्यसुहृज्जनैः।<br>
ससर्वानर्थिनोदृष्ट्वासमेत्यप्रतिनन्द्यच॥2.16.27॥<br>
ततःपावकसङ्काशमारुरोहरथोत्तमम्।<br>
वैयाघ्रंपुरुषव्याघ्रोरजतंराजनन्दनः॥2.16.28॥<br>
मेघनादमसम्बाधंमणिहेमविभूषितम्।<br>
मुष्णन्तमिवचक्षूंषिप्रभयासूर्यवर्चसम्॥2.16.29॥<br>
हरियुक्तंसहस्राक्षोरथमिन्द्रइवाशुगम्।<br>
प्रययौतूर्णमास्थायराघवोज्वलितःश्रिया॥2.16.30॥<br>
सपर्जन्यइवाकाशेस्वनवानभिनादयन्।<br>
निकेतान्निर्ययौश्रीमान्महेन्द्रादिवचन्द्रमाः॥2.16.31॥<br>
छत्रचामरपाणिस्तुलक्ष्मणोराघवानुजः।<br>
जुगोपभ्रातरंभ्रातारथमास्थायपृष्टतः॥2.16.32॥<br>
ततोहलहलाशब्दस्तुमुलःसमजायत।<br>
तस्यनिष्क्रममाणस्यजनौघस्यसमन्ततः॥2.16.33॥<br>
ततोहयवरामुख्यानागाश्चगिरिसन्निभाः।<br>
अनुजग्मुस्तदारामंशतशोऽथसहस्रशः॥2.16.34॥<br>
अग्रतश्चास्यसन्नद्धाश्चन्दनागरुरूषिताः।<br>
खड्गचापधराःशूराजग्मुराशंसवोजनाः॥2.16.35॥<br>
ततोवादित्रशब्दास्तुस्तुतिशब्दास्तुवन्दिनाम्।<br>
सिंहनादाश्चशूराणांतथाशुश्रुविरेपथि॥2.16.36॥<br>
हर्म्यवातायनस्थाभिर्भूषिताभिस्समन्ततः।<br>
कीर्य्यमाणःसुपुष्पौघैर्ययौस्त्रीभिररिन्दमः॥2.16.37॥<br>
रामंसर्वानवद्याङ्ग्योरामपिप्रीषयाततः।<br>
वचोभिरग्र्यैर्हर्म्यस्थाःक्षितिस्थाश्चववन्दिरे॥2.16.38॥<br>
नूनंनन्दतितेमाताकौसल्यामातृनन्दन।<br>
पश्यन्तीसिद्धयात्रंत्वांपित्र्यंराज्यमवस्थितम्॥2.16.39॥<br>
सर्वसीमन्तिनीभ्यश्चसीतांसीमन्तिनीवराम्।<br>
अमन्यन्तहितानार्योरामस्यहृदयप्रियाम्॥2.16.40॥<br>
तयासुचरितंदेव्यापुरानूनंमहत्तपः।<br>
रोहिणीवशशाङ्केनरामसंयोगमापया॥2.16.41॥<br>
इतिप्रासादशृङ्गेषुप्रमदाभिर्नरोत्तमः।<br>
शुश्रावराजमार्गस्थःप्रियावाचउदाहृताः॥2.16.42॥<br>
सराघवस्तत्रकथाप्रपञ्चान्शुश्रावलोकस्यसमागतस्य।<br>
आत्माधिकाराविविधाश्चवाचःप्रहृष्टरूपस्यपुरोजनस्य॥2.16.43॥<br>
एषश्रियंगच्छतिराघवोऽद्यराजप्रसादाद्विपुलांगमिष्यन्।<br>
एतेवयंसर्वसमृद्धकामाएषामयंनोभविताप्रशास्ता॥2.16.44॥<br>
लाभोजनस्यास्ययदेषसर्वंप्रपत्स्यतेराष्ट्रमिदंचिराय।<br>
नह्यप्रियंकिञ्चनजातुकश्चित्पश्येन्नदुःखंमनुजाधिपेऽस्मिन्॥2.16.45॥<br>
सघोषवद्भिश्चहयैर्मतङ्गजैःपुरस्सरैःस्वस्तिकसूतमागधैः।<br>
महीयमानःप्रवरैश्चवादकैरभिष्टुतोवैश्रवणोयथाययौ॥2.16.46॥<br>
करेणुमातङ्गरथाश्वसङ्कुलंमहाजनौघप्रतिपूर्णचत्वरम्।<br>
प्रभूतरत्नंबहुपण्यसञ्चयंददर्शरामोरुचिरंमहापथम्॥2.16.47॥<script>ac.playbackRate=0.5</script>