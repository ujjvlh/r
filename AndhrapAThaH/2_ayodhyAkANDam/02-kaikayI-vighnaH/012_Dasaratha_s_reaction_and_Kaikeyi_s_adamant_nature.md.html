<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-012-Kaikeyyu_Palambhaha.mp3" type="audio/mpeg"></audio><br>
<br>
<br>
ततःश्रुत्वामहाराजःकैकेय्यादारुणंवचः।<br>
चिन्तामभिसमापेदेमुहूर्त्तंप्रततापच॥2.12.1॥<br>
अनुभूतोपसर्गोवामनसोवाप्युपद्रवः।<br>
इतिसञ्चिन्त्यतद्राजानाभ्यगच्छत्तदासुखम्॥2.12.2॥<br>
प्रतिलभ्यचिरात्संज्ञांकैकेयीवाक्यताडितः।<br>
व्यथितोविक्लवश्चैवव्याघ्रींदृष्ट्वायथामृगः॥2.12.3॥<br>
असंवृतायामासीनोजगत्यांदीर्घमुच्छ्वसन्।<br>
मण्डलेपन्नगोरुद्धोमन्त्रैरिवमहाविषः॥2.12.4॥<br>
अहोधिगितिसामर्षोवाचमुक्त्वानराधिपः।<br>
मोहमापेदिवान्भूयःशोकोपहतचेतनः॥2.12.5॥<br>
चिरेणतुनृपःसंज्ञांप्रतिलभ्यसुदुःखितः।<br>
कैकेयीमब्रवीत्क्रुद्धःप्रदहन्निवचक्षुषा॥2.12.6॥<br>
नृशंसेदुष्टचारित्रेकुलस्यास्यविनाशिनि।<br>
किंकृतंतवरामेणपापेपापंमयापिवा॥2.12.7॥<br>
यदातेजननीतुल्यांवृत्तिंवहतिराघवः।<br>
तस्यैवत्वमनर्थायकिंनिमित्तमिहोद्यता॥2.12.8॥<br>
त्वंमयात्मविनाशार्थंभवनंस्वंप्रवेशिता।<br>
अविज्ञानान्नृपसुताव्यालीतीक्ष्णविषायथा॥2.12.9॥<br>
जीवलोकोयथासर्वोरामस्याहगुणस्तवम्।<br>
अपराधंकमुद्दिश्यत्यक्ष्यामीष्टमहंसुतम्॥2.12.10॥<br>
कौसल्यांवासुमित्रांवात्यजेयमपिवाश्रियम्।<br>
जीवितंवात्मनोरामंनत्वेवपितृवत्सलम्॥2.12.11॥<br>
पराभवतिमेप्रीतिर्दृष्ट्वातनयमग्रजम्।<br>
अपश्यतस्तुमेरामंनष्टाभवतिचेतना॥2.12.12॥<br>
तिष्ठेल्लोकोविनासूर्यंसस्यंवासलिलंविना।<br>
नतुरामंविनादेहेतिष्ठेत्तुममजीवितम्॥2.12.13॥<br>
तदलंत्यज्यतामेषनिश्चयःपापनिश्चये।<br>
अपितेचरणौमूर्ध्नास्पृशाम्येषप्रसीदमे॥2.12.14॥<br>
किमिदंचिन्तितंपापेत्वयापरमदारुणम्॥2.12.15॥<br>
अथजिज्ञाससेमांत्वंभरतस्यप्रियाप्रिये।<br>
अस्तुयत्तत्त्वयापूर्वंव्याहृतंराघवंप्रति॥2.12.16॥<br>
समेज्येष्ठःसुतःश्रीमान्धर्मज्येष्ठइतीवमे।<br>
तत्त्वयाप्रियवादिन्यासेवार्थंकथितंभवेत्॥2.12.17॥<br>
तच्छ्रुत्वाशोकसन्तप्तासन्तापयसिमांभृशम्।<br>
आविष्टासिगृहंशून्यंसात्वंपरवशंगता॥2.12.18॥<br>
इक्ष्वाकूणांकुलेदेविसम्प्राप्तस्सुमहानयम्।<br>
अनयोनयसम्पन्नेयत्रतेविकृतामतिः॥2.12.19॥<br>
नहिकिञ्चिदयुक्तंवाविप्रियंवापुरामम।<br>
अकरोस्त्वंविशालाक्षितेननश्रद्दधाम्यहम्॥2.12.20॥<br>
ननुतेराघवस्तुल्योभरतेनमहात्मना।<br>
बहुशोहिसुबालेत्वंकथाःकथयसेमम॥2.12.21॥<br>
तस्यधर्मात्मनोदेविवनेवासंयशस्विनः।<br>
कथंरोचयसेभीरुनववर्षाणिपञ्चच॥2.12.22॥<br>
अत्यन्तसुकुमारस्यतस्यधर्मेधृतात्मनः।<br>
कथंरोचयसेवासमरण्येभृशदारुणे॥2.12.23॥<br>
रोचयस्यभिरामस्यरामस्यशुभलोचने।<br>
तवशुश्रूषमाणस्यकिमर्थंविप्रवासनम्॥2.12.24॥<br>
रामोहिभरताद्भूयस्तवशुश्रूषतेसदा।<br>
विशेषंत्वयितस्मात्तुभरतस्यनलक्षये॥2.12.25॥<br>
शश्रूषांगौरवंचैवप्रमाणंवचनक्रियाम्।<br>
कस्तेभूयस्तरंकुर्यादन्यत्रमनुजर्षभात्॥2.12.26॥<br>
बहूनांस्त्रीसहस्राणांबहूनांचोपजीविनाम्।<br>
परिवादोऽपवादोवाराघवेनोपपद्यते॥2.12.27॥<br>
सान्त्वयन्सर्वभूतानिरामःशुद्धेनचेतसा।<br>
गृह्णातिमनुजव्याघ्रःप्रियैर्विषयवासिनः॥2.12.28॥<br>
सत्येनलोकान्जयतिदीनान्दानेनराघवः।<br>
गुरून्शुश्रूषयावीरोधनुषायुधिशात्रवान्॥2.12.29॥<br>
सत्यंदानंतपस्त्यागोमित्रताशौचमार्जवम्।<br>
विद्याचगुरुशुश्रूषाध्रुवाण्येतानिराघवे॥2.12.30॥<br>
तस्मिन्नार्जवसम्पन्नेदेविदेवोपमेकथम्।<br>
पापमाशंससेरामेमहर्षिसमतेजसि॥2.12.31॥<br>
नस्मराम्यप्रियंवाक्यंलोकस्यप्रियवादिनः।<br>
सकथंत्वत्कतेरामंवक्ष्यामिप्रियमप्रियम्॥2.12.32॥<br>
क्षमायस्मिन्दमस्त्यागःसत्यंधर्मःकृतज्ञता।<br>
अप्यहिंसाचभूतानांतमृतेकागतिर्मम॥2.12.33॥<br>
ममवृद्धस्यकैकेयिगतान्तस्यतपस्विनः।<br>
दीनंलालप्यमानस्यकारुण्यंकर्तुमर्हसि॥2.12.34॥<br>
पृथिव्यांसागरान्तायांयत्किञ्चिदधिगम्यते।<br>
तत्सर्वंतवदास्यामिमाचत्वांमन्युराविशेत्॥2.12.35॥<br>
अञ्जलिंकुर्मिकैकेयिपादौचापिस्पृशामिते।<br>
शरणंभवरामस्यमाधर्मोमामिहस्पृशेत्॥2.12.36॥<br>
इतिदुःखाभिसन्तप्तंविलपन्तमचेतनम्।<br>
घूर्णमानंमहाराजंशोकेनसमभिप्लुतम्॥2.12.37॥<br>
पारंअन्तम्,रामाभिषेकमितियावत्।अथकृत्स्नम्।इतिवचोविशेषणम्।<br>
"आरम्भप्रश्नकार्त्स्न्येष्वथोअथ"इत्यमरः।रौद्राभयङ्करविकारा।रामाभिषेकनिवर्तनविषयेयद्यद्वक्तव्यंतत्सर्वमुवाचेत्यर्थः॥2.12.38॥<br>
धार्मिकत्वंकथंवीरपृथिव्यांकथयिष्यसि।<br>
धार्मिकत्वंस्वीयमितिशेषः॥2.12.39॥<br>
यदासमेताबहवस्त्वयाराजर्षयःसह।<br>
कथयिष्यन्तिधर्मज्ञास्तत्रकिंप्रतिवक्ष्यसि॥2.12.40॥<br>
यस्याःप्रसादेजीवामियाचमामभ्यपालयत्।<br>
तस्याःकृतंमयामिथ्याकैकेय्याइतिवक्ष्यसि॥2.12.41॥<br>
किल्बिषत्वंनरेन्द्राणांकरिष्यसिनराधिप।<br>
योदत्त्वावरमद्यैवपुनरन्यानिभाषसे॥2.12.42॥<br>
शैब्यःश्येनकपोतीयेस्वमांसंपक्षिणेददौ।<br>
अलर्कश्चक्षुषीदत्त्वाजगामगतिमुत्तमाम्॥2.12.43॥<br>
सागरःसमयंकृत्वानवेलामतिवर्त्तते।<br>
समयंमानृतंकार्षीःपूर्वंवृत्तमनुस्मरन्॥2.12.44॥<br>
सत्वंधर्मंपरित्यज्यरामंराज्येऽभिषिच्यच।<br>
सहकौसल्ययानित्यंरन्तुमिच्छसिदुर्मते॥2.12.45॥<br>
भवत्वधर्मोधर्मोवासत्यंवायदिवानृतम्।<br>
यत्त्वयासंश्रुतंमह्यंतस्यनास्तिव्यतिक्रमः॥2.12.46॥<br>
अहंहिविषमद्यैवपीत्वाबहुतवाग्रतः।<br>
पश्यतस्तेमरिष्यामिरामोयद्यभिषिच्यते॥2.12.47॥<br>
एकाहमपिपश्येयंयद्यहंराममातरम्।<br>
अञ्जलिंप्रतिगृह्णन्तींश्रेयोननुमृतिर्मम॥2.12.48॥<br>
भरतेनात्मनाचाहंशपेतेमनुजाधिप।<br>
यथानान्येनतुष्येयमृतेरामविवासनात्॥2.12.49॥<br>
एतावदुक्त्वावचनंकैकेयीविररामह।<br>
विलपन्तंचराजानंनप्रतिव्याजहारसा॥2.12.50॥<br>
श्रुत्वाचराजाकैकेय्यावृतंपरमशोभनम्।<br>
रामस्यचवनेवासमैश्वर्यंभरतस्यच॥2.12.51॥<br>
नाभ्यभाषतकैकेयींमुहूर्त्तंव्याकुलेन्द्रियः।<br>
प्रैक्षतानिमिषोदेवींप्रियामप्रियवादिनीम्॥2.12.52॥<br>
तांहिवज्रसमांवाचमाकर्ण्यहृदयाप्रियाम्।<br>
दुःखशोकमयींघोरांराजानसुखितोऽभवत्॥2.12.53॥<br>
सदेव्याव्यवसायंचघोरंचशपथंकृतम्।<br>
ध्यात्वारामेतिनिश्वस्यच्छिन्नस्तरुरिवापतत्॥2.12.54॥<br>
नष्टचित्तोयथोन्मत्तोविपरीतोयथातुरः।<br>
हृततेजायथासर्पोबभूवजगतीपतिः॥2.12.55॥<br>
दीनयातुगिराराजाइतिहोवाचकैकयीम्॥2.12.56॥<br>
अनर्थमिममर्थाभंकेनत्वमुपदर्शिता।<br>
भूतोपहतचित्तेवब्रुवन्तीमांनलज्जसे॥2.12.57॥<br>
शीलव्यसनमेतत्तेनाभिजानाम्यहंपुरा।<br>
बालायास्तत्त्विदानींतेलक्षयेविपरीतवत्॥2.12.58॥<br>
कुतोवातेभयंजातंयात्वमेवंविधंवरम्॥2.12.59॥<br>
विरमैतेनभावेनत्वमेतेनानृतेनवा।<br>
यदिभर्तुःप्रियंकार्यंलोकस्यभरतस्यच॥2.12.60॥<br>
नृशंसेपापसङ्कल्पेक्षुद्रेदुष्कृतकारिणि।<br>
किन्नुदुःखमलीकंवामयिरामेचपश्यसि॥2.12.61॥<br>
नकथञ्चिदृतेरामाद्भरतोराज्यमावसेत्।<br>
रामादपिहितंमन्येधर्मतोबलवत्तरम्॥2.12.62॥<br>
कथंद्रक्ष्यामिरामस्यवनंगच्छेतिभाषिते।<br>
मुखवर्णंविवर्णंतंयथैवेन्दुमुपप्लुतम्॥2.12.63॥<br>
तांहिमेसुकृतांबुद्धिंसुहृद्भिःसहनिश्चिताम्।<br>
कथंद्रक्ष्याम्यपावृत्तांपरैरिवहतांचमूम्॥2.12.64॥<br>
किंमांवक्ष्यन्तिराजानोनानादिग्भ्यःसमागताः।<br>
बालोबतायमैक्ष्वाकश्चिरंराज्यमकारयत्॥2.12.65॥<br>
यदातुबहवोवृद्धागुणवन्तोबहुश्रुताः।<br>
परिप्रक्ष्यन्तिकाकुत्स्थंवक्ष्यामिकिमहंतदा॥2.12.66॥<br>
कैकेय्याक्लिश्यमानेनपुत्रःप्रव्राजितोमया।<br>
यदिसत्यंब्रवीम्येतत्तदसत्यंभविष्यति॥2.12.67॥<br>
किंमांवक्ष्यतिकौसल्याराघवेवनमास्थिते।<br>
किञ्चैनांप्रतिवक्ष्यामिकृत्वाविप्रियमीदृशम्॥2.12.68॥<br>
यदायदाहिकौसल्यादासीवच्चसखीवच।<br>
भार्यावद्भगिनीवच्चमातृवच्चोपतिष्ठति॥2.12.69॥<br>
सततंप्रियकामामेप्रियपुत्राप्रियंवदा।<br>
नमयासत्कृतादेवीसत्कारार्हाकृतेतव॥2.12.70॥<br>
इदानींतत्तपतिमांयन्मयासुकृतंत्वयि।<br>
अपथ्यव्यञ्जनोपेतंभुक्तमन्नमिवातुरम्॥2.12.71॥<br>
विप्रकारंचरामस्यसम्प्रयाणंवनस्यच।<br>
सुमित्राप्रेक्ष्यवैभीताकथंमेविश्वसिष्यति॥2.12.72॥<br>
कृपणंबतवैदेहीश्रोष्यतिद्वयमप्रियम्।<br>
मांचपञ्चत्वमापन्नंरामंचवनमाश्रितम्॥2.12.73॥<br>
वैदेहीबतमेप्राणान्शोचन्तीक्षपयिष्यति।<br>
हीनाहिमवतःपार्श्वेकिन्नरेणेवकिन्नरी॥2.12.74॥<br>
नहिराममहंदृष्ट्वाप्रविशन्तंमहावने।<br>
चिरंजीवितुमाशंसेरुदन्तींचापिमैथिलीम्॥2.12.75॥<br>
सानूनंविधवाराज्यंसपुत्राकारयिष्यसि।<br>
नहिप्रव्राजितेरामेदेविजीवितुमुत्सहे॥2.12.76॥<br>
सतींत्वामहमत्यन्तंव्यवस्याम्यसतींसतीम्।<br>
रूपिणींविषसंयुक्तांपीत्वेवमदिरांनरः॥2.12.77॥<br>
अनृतैर्बहुमांसान्त्वैःसान्त्वयन्तीस्मभाषसे।<br>
गीतशब्देनसंरुद्ध्यलुब्धोमृगमिवावधीः॥2.12.78॥<br>
अनार्यइतिमामार्याःपुत्रविक्रायिकंध्रुवम्।<br>
धिक्करिष्यन्तिरथ्यासुसुरापंब्राह्मणंयथा॥2.12.79॥<br>
अहोदुःखमहोकृच्छ्रंयत्रवाचःक्षमेतव।<br>
दुःखमेवंविधंप्राप्तंपुराकृतमिवाशुभम्॥2.12.80॥<br>
चिरंखलुमयापापेत्वंपापेनाभिरक्षिता।<br>
अज्ञानादुपसम्पन्नारज्जुरुद्बन्धिनीयथा॥2.12.81॥<br>
रममाणस्त्वयासार्द्धंमृत्युंत्वांनाभिलक्षये।<br>
बालोरहसिहस्तेनकृष्णसर्पमिवास्पृशम्॥2.12.82॥<br>
मयाह्यपितृकःपुत्रःसमहात्मादुरात्मना।<br>
तंतुमांजीवलोकोऽयंनूनमाक्रोष्टुमर्हति॥2.12.83॥<br>
बालिशोबतकामात्माराजादशरथोभृशम्।<br>
स्त्रीकृतेयःप्रियंपुत्रंवनंप्रस्थापयिष्यति॥2.12.84॥<br>
व्रतैश्चब्रह्मचर्यैश्चगुरुभिश्चोपकर्शितः।<br>
भोगकालेमहत्कृच्छ्रंपुनरेवप्रपत्स्यते॥2.12.85॥<br>
नालंद्वितीयंवचनंपुत्रोमांप्रतिभाषितुम्।<br>
सवनंप्रव्रजेत्युक्तोबाढमित्येववक्ष्यति॥2.12.86॥<br>
यदिमेराघवःकुर्याद्वनंगच्छेतिचोदितः।<br>
प्रतिकूलंप्रियंमेस्यान्नतुवत्सःकरिष्यति॥2.12.87॥<br>
शुद्धभावोहिभावंमेनतुज्ञास्यतिराघवः।<br>
सवनंप्रव्रजेत्युक्तोबाढमित्येववक्ष्यति॥2.12.88॥<br>
राघवेहिवनंप्राप्तेसर्वलोकस्यधिक्कृतम्।<br>
मृत्युरक्षमणीयंमांनयिष्यतियमक्षयम्॥2.12.89॥<br>
मृतेमयिगतेरामेवनंमनुजपुङ्गवे।<br>
इष्टेममजनेशेषेकिंपापंप्रतिपत्स्यसे॥2.12.90॥<br>
कौसल्यांमांचरामंचपुत्रौचयदिहास्यति।<br>
दुःखान्यसहतीदेवीमामेवानुमरिष्यति॥2.12.91॥<br>
कौसल्यांचसुमित्रांचमांचपुत्रैस्त्रिभिःसह।<br>
प्रक्षिप्यनरकेसात्वंकैकेयिसुखिताभव॥2.12.92॥<br>
मयारामेणचत्यक्तंशाश्वतंसत्कृतंगुणैः।<br>
इक्ष्वाकुकुलमक्षोभ्यमाकुलंपालयिष्यसि॥2.12.93॥<br>
प्रियंचेद्भ्ारतस्यैतद्रामप्रवाजनंभवेत्।<br>
मास्ममेभरतःकार्षीत्प्रेतकृत्यंगतायुषः॥2.12.94॥<br>
हन्तानार्येममामित्रेसकामाभवकैकयि।<br>
मृतेमयिगतेरामेवनंपुरुषपुङ्गवे॥2.12.95॥<br>
सेदानींविधवाराज्यंसपुत्राकारयिष्यसि॥2.12.96॥<br>
अकीर्त्तिश्चातुलालोकेध्रुवःपरिभवश्चमे।<br>
सर्वभूतेषुचावज्ञायथापापकृतस्तथा॥2.12.97॥<br>
कथंरथैर्विभुर्यात्वागजाश्वैश्चमुहुर्मुहुः।<br>
पद्भ्यांरामोमहारण्येवत्सोमेविचरिष्यति॥2.12.98॥<br>
यस्यत्वाहारसमयेसूदाःकुण्डलधारिणः।<br>
अहंपूर्वाःपचन्तिस्मप्रशस्तंपानभोजनम्॥2.12.99॥<br>
सकथंनुकषायाणितिक्तानिकटुकानिच।<br>
भक्षयन्वन्यमाहारंसुतोमेवर्त्तयिष्यति॥2.12.100॥<br>
महार्हवस्त्रसंवीतोभूत्वाचिरसुखोषितः।<br>
काषायपरिधानस्तुकथंभूमौनिवत्स्यति॥2.12.101॥<br>
कस्यैतद्दारुणंवाक्यमेवंविधमचिन्तितम्।<br>
रामस्यारण्यगमनंभरतस्याभिषेचनम्॥2.12.102॥<br>
धिगस्तुयोषितोनामशठाःस्वार्थपरास्सदा।<br>
नब्रवीमिस्त्रियःसर्वाभरतस्यैवमातरम्॥2.12.103॥<br>
अनर्थभावेऽर्थपरेनृशंसेममानुतापायनिविष्टभावे।<br>
किमप्रियंपश्यसिमन्निमित्तंहितानुकारिण्यथवापिरामे॥2.12.104॥<br>
परित्यजेयुःपितरोहिपुत्रान्भार्याःपतींश्चापिकृतानुरागाः।<br>
कृत्स्नंहिसर्वंकुपितंजगत्स्याद्दृष्ट्वैवरामंव्यसनेनिमग्नम्॥2.12.105॥<br>
अहंपुनर्देवकुमाररूपमलंकृतंतंसुतमाव्रजन्तम्।<br>
नन्दामिपश्यन्नपिदर्शनेनभवामिदृष्ट्वाचपुनर्युवेव॥2.12.106॥<br>
विनापिसूर्येण्ाभवेत्प्रवृत्तिरवर्षतावज्रधरेणवापि।<br>
रामंतुगच्छन्तमितःसमीक्ष्यजीवेन्नकश्चित्त्वितिचेतनामे॥2.12.107॥<br>
विनाशकामामहिताममित्रामावासयंमृत्युमिवात्मनस्त्वाम्।<br>
चिरंबताङ्केनधृतासिसर्पीमहाविषातेनहतोऽस्मिमोहात्॥2.12.108॥<br>
मयाचरामेणचलक्ष्मणेनप्रशास्तुहीनोभरतस्त्वयासह।<br>
पुरंचराष्ट्रंचनिहत्यबान्धवान्ममाहितानांचभवाभिहर्षिणी॥2.12.109॥<br>
नृशंसवृत्तेव्यसनप्रहारिणिप्रसह्यवाक्यंयदिहाद्यभाषसे।<br>
ननामतेकेनमुखात्पतन्त्यधोविशीर्यमाणादशनाःसहस्रधा॥2.12.110॥<br>
नचकिञ्चिदाहाहितमप्रियंवचोनवेत्तिरामःपरुषाणिभाषितुम्।<br>
कथंनुरामेह्यभिरामवादिनिब्रवीषिदोषान्गुणनित्यसम्मते॥2.12.111॥<br>
प्रताम्यवाप्रज्वलवाप्रणश्यवासहस्रशोवास्फुटितामहींव्रज।<br>
नतेकरिष्यामिवचःसुदारुणंममाहितंकेकयराजपांसनि॥2.12.112॥<br>
क्षुरोपमांनित्यमसत्प्रियंवदांप्रदुष्टभावांस्वकुलोपघातिनीम्।<br>
नजीवितुंत्वांविषहेऽमनोरमांदिधक्षमाणांहृदयंसबन्धनम्॥2.12.113॥<br>
नजीवितंमेऽस्तिकुतःपुनःसुखंविनात्मजेनात्मवतःकुतोरतिः।<br>
ममाहितंदेविनकर्तुमर्हसिस्पृशामिपादावपितेप्रसीदमे॥2.12.114॥<br>
सभूमिपलोविलपन्ननाथवत्स्त्रियागृहीतोहृदयेऽतिमात्रया।<br>
पपातदेव्याश्चरणौप्रसारितावुभावसंस्पृश्ययथातुरस्तथा॥2.12.115॥<script>ac.playbackRate=0.5</script>