<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-013-Dasharadhasya_Vaiklabyam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
अतदर्हंमहाराजंशयानमतथोचितम्।<br>
ययातिमिवपुण्यान्तेदेवलोकात्परिच्युतम्॥2.13.1॥<br>
अनर्थरूपासिद्धार्थाह्यभीताभयदर्शिनी।<br>
पुनराकारयामासतमेववरमङ्गना॥2.13.2॥<br>
त्वंकत्थसेमहाराजसत्यवादीदृढव्रतः।<br>
ममचेमंवरंकस्माद्विधारयितुमिच्छसि॥2.13.3॥<br>
एवमुक्तस्तुकैकेय्याराजादशरथस्तदा।<br>
प्रत्युवाचततःक्रुद्धोमुहूत्तविह्वलन्निव॥2.13.4॥<br>
मृतेमयिगतेरामेवनंमनुजपुङ्गवे।<br>
हन्तानार्येममामित्रेसकामासुखिनीभव॥2.13.5॥<br>
स्वर्गेपिखलुरामस्यकुशलंदैवतैरहम्।<br>
प्रत्यादेशादभिहितंधारयिष्येकथंबत॥2.13.6॥<br>
कैकेय्याःप्रियकामेनरामःप्रव्राजितोमया।<br>
यदिसत्यंब्रवीम्येतत्तदसत्यंभविष्यति॥2.13.7॥<br>
अपुत्रेणमयापुत्रःश्रमेणमहतामहान्।<br>
रामोलब्धोमहाबाहुःसकथंत्यज्यतेमया॥2.13.8॥<br>
शूरश्चकृतविद्यश्चजितक्रोधःक्षमापरः।<br>
कथंकमलपत्राक्षोमयारामोविवास्यते॥2.13.9॥<br>
कथमिन्दीवरश्यामंदीर्घबाहुंमहाबलम्।<br>
अभिराममहंरामंप्रेषयिष्यामिदण्डकान्॥2.13.10॥<br>
सुखानामुचितस्यैवदुःखैरनुचितस्यच।<br>
दुःखंनामानुपश्येयंकथंरामस्यधीमतः॥2.13.11॥<br>
यदिदुःखमकृत्वाद्यममसंक्रमणंभवेत्।<br>
अदुःखार्हस्यरामस्यततःसुखमवाप्नुयाम्॥2.13.12॥<br>
नृशंसेपापसङ्कल्पेरामंसत्यपराक्रमम्।<br>
किंविप्रियेणकैकेयिप्रियंयोजयसेमम॥2.13.13॥<br>
अकीर्तिरतुलालोकेध्रुवःपरिभवश्चमे॥2.13.14॥<br>
तथाविलपतस्तस्यपरभ्रमितचेतसः।<br>
अस्तमभ्यागमत्सूर्योरजनीचाभ्यवर्त्तत॥2.13.15॥<br>
सात्रियामातथार्त्तस्यचन्द्रमण्डलमण्डिता।<br>
राज्ञोविलपमानस्यनव्यभासतशर्वरी॥2.13.16॥<br>
तथैवोष्णंविनिश्वस्यवृद्धोदशरथोनृपः।<br>
विललापार्त्तद्दुःखंगगनासक्तलोचनः॥2.13.17॥<br>
नप्रभातंत्वयेच्छामिनिशेनक्षत्रभूषणे।<br>
क्रियतांमेदयाभद्रेमयायंरचितोऽञ्जलिः॥2.13.18॥<br>
अथवागम्यतांशीघ्रंनाहमिच्छामिनिर्घृणाम्।<br>
नृशंसांकैकयींद्रष्टुंयत्कृतेव्यसनंमहत्॥2.13.19॥<br>
एवमुक्त्वाततोराजाकैकेयींसंयताञ्जलिः।<br>
प्रसादयामासपुनःकैकेयींचेदमब्रवीत्॥2.13.20॥<br>
साधुवृत्तस्यदीनस्यत्वद्गतस्यगतायुषः।<br>
प्रसादःक्रियतांदेविभद्रेराज्ञोविशेषतः॥2.13.21॥<br>
शून्येनखलुसुश्रोणिमयेदंसमुदाहृतम्।<br>
कुरुसाधुप्रसादंमेबालेसहृदयाह्यसि॥2.13.22॥<br>
प्रसीददेविरामोमेत्वद्दत्तंराज्यमव्ययम्।<br>
लभतामसितापाङ्गेयशःपरमवाप्नुहि॥2.13.23॥<br>
ममरामस्यलोकस्यगुरूणांभरतस्यच।<br>
प्रियमेतद्गुरुश्रोणिकुरुचारुमुखेक्षणे॥2.13.24॥<br>
विशुद्धभावस्यहिदुष्टभावाताम्रेक्षणस्याश्रुकलस्यराज्ञः।<br>
श्रुत्वाविचित्रंकरुणंविलापंभर्तुर्नृशंसानचकारवाक्यम्॥2.13.25॥<br>
ततःसराजापुनरेवमूर्च्छितःप्रियामदुष्टांप्रतिकूलभाषिणीम्।<br>
समीक्ष्यपुत्रस्यविवासनंप्रतिक्षितौविसंज्ञोनिपपातदुःखितः॥2.13.26॥<br>
इतीवराज्ञोव्यथितस्यसानिशाजगामघोरंश्वसतोमनस्विनः।<br>
विबोध्यमानःप्रतिबोधनंतदानिवारयामाससराजसत्तमः॥2.13.27॥</div></div><script>ac.playbackRate=0.5+parseInt(slider.value)/200</script></body>
</html>