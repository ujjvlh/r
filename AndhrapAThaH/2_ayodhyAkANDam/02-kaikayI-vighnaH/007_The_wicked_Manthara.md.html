<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-007-Mandthara_Manthranam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
ज्ञातिदासीयतोजाताकैकेय्यास्तुसहोषिता।<br>
प्रसादंचन्द्रसङ्काशमारुरोहयदृच्छया॥2.7.1॥<br>
सिक्तराजपथांरम्यांप्रकीर्णकुसुमोत्कराम्।<br>
अयोध्यांमन्थरातस्मात्प्रासादादन्ववैक्षत॥2.7.2॥<br>
पताकाभिर्वरार्हाभिर्ध्वजैश्चसमलङ्कृताम्।<br>
वृतांछन्दपथैश्चापिशिरःस्नातजनैर्वृताम्॥2.7.3॥<br>
माल्यमोदकहस्तैश्चद्विजेन्द्रैरभिनादिताम्।<br>
शुक्लदेवगृहद्वारांसर्ववादित्रनिस्वनाम्॥2.7.4॥<br>
संप्रहृष्टजनाकीर्णांब्रह्मघोषोभिनादिताम्।<br>
प्रहृष्टवरहस्त्यश्वांसंप्रणर्दितगोवृषाम्॥2.7.5॥<br>
प्रहृष्टमुदितैःपौरैरुच्छ्रितध्वजमालिनीम्।<br>
अयोध्यामन्थरादृष्ट्वापरंविस्मयमागता॥2.7.6॥<br>
प्रहर्षोत्फुल्लनयनांपाण्डरक्षौमवासिनीम्।<br>
अविदूरेस्थितांदृष्ट्वाधात्रीपप्रच्छमन्थरा॥2.7.7॥<br>
उत्तमेनाभिसंयुक्ताहर्षेणार्थपरासती।<br>
राममाताधनंकिंनुजनेभ्यःसम्प्रयच्छति॥2.7.8॥<br>
अतिमात्रप्रहर्षोऽयंकिंजनस्यचशंसमे।<br>
कारयिष्यतिकिंवापिसंप्रहृष्टोमहीपतिः॥2.7.9॥<br>
विदीर्यमाणाहर्षेणधात्रीतुपरयामुदा।<br>
आचचक्षेऽथकुब्जायैभूयसींराघवश्रियम्॥2.7.10॥<br>
श्वःपुष्येणजितक्रोधंयौवराज्येनराघवम्।<br>
राजादशरथोराममभिषेचयिताऽनघम्॥2.7.11॥<br>
धात्र्यास्तुवचनंश्रुत्वाकुब्जाक्षिप्रममर्षिता।<br>
कैलासशिखराकारात्प्रासादादवरोहत॥2.7.12॥<br>
सादह्यमानाकोपेनमन्थरापापदर्शिनी।<br>
शयानामेत्यकैकेयीमिदंवचनमब्रवीत्॥2.7.13॥<br>
उत्तिष्ठमूढेकिंशेषेभयंत्वामभिवर्त्तते।<br>
उपप्लुतमघौघेनकिमात्मानंनबुध्यसे॥2.7.14॥<br>
अनिष्टेसुभगाकारेसौभाग्येनविकत्थसे।<br>
चलंहितवसौभाग्यंनद्याःस्रोतइवोष्णगे॥2.7.15॥<br>
एवमुक्तातुकैकेयीरुष्टयापरुषंवचः।<br>
कुब्जयापापदर्शिन्याविषादमगमत्परम्॥2.7.16॥<br>
कैकेयीत्वब्रवीत्कुब्जांकच्चित्क्षेमंनमन्थरे।<br>
विषण्णवदनांहित्वांलक्षयेभृशदुःखिताम्॥2.7.17॥<br>
मन्थरातुवचःश्रुत्वाकैकेय्यामधुराक्षरम्।<br>
उवाचक्रोधसंयुक्तावाक्यंवाक्यविशारदा॥2.7.18॥<br>
साविषण्णतराभूत्वाकुब्जातस्याहितैषिणी।<br>
विषादयन्तीप्रोवाचभेदयन्तीचराघवम्॥2.7.19॥<br>
अक्षय्यंसुमहद्देविप्रवृत्तंत्वद्विनाशनम्।<br>
रामंदशरथोराजायौवराज्येऽभिषेक्ष्यति॥2.7.20॥<br>
सास्म्यगाधेभयेमग्नादुःखशोकसमन्विता।<br>
दह्यमानानलेनेवत्वद्धितार्थमिहागता॥2.7.21॥<br>
तवदुःखेनकैकेयिममदुःखंमहद्भवेत्।<br>
त्वद्वृद्धौममवृद्धिश्चभवेदत्रनसंशयः॥2.7.22॥<br>
नराधिपकुलेजातामहिषीत्वंमहीपतेः।<br>
उग्रत्वंराजधर्माणांकथंदेविनबुध्यसे॥2.7.23॥<br>
धर्मवादीशठोभर्ताश्लक्ष्णवादीचदारुणः।<br>
शुद्धभावेनजानीषेतेनैवमतिसन्धिता॥2.7.24॥<br>
उपस्थितंप्रयुञ्जानस्त्वयिसान्त्वमनर्थकम्।<br>
अर्थेनैवाद्यतेभर्त्ताकौसल्यांयोजयिष्यति॥2.7.25॥<br>
अपवाह्यसदुष्टात्माभरतंतवबन्धुषु।<br>
काल्येस्थापयितारामंराज्येनिहतकण्टके॥2.7.26॥<br>
शत्रुःपतिप्रवादेनमात्रेवहितकाम्यया।<br>
आशीविषइवाङ्केनबालेपरिहृतस्त्वया॥2.7.27॥<br>
यथाहिकुर्यात्सर्पोवाशत्रुर्वाप्रत्युपेक्षितः।<br>
राज्ञादशरथेनाद्यसपुत्रात्वंतथाकृता॥2.7.28॥<br>
पापेनानृतसान्त्वेनबालेनित्यसुखोचिते।<br>
रामंस्थापयताराज्येसानुबन्धाहताह्यसि॥2.7.29॥<br>
साप्राप्तकालंकैकेयिक्षिप्रंकुरुहितंतव।<br>
त्रायस्वपुत्रमात्मानंमांचविस्मयदर्शने॥2.7.30॥<br>
मन्थरायावचःश्रुत्वाशयानासाशुभानना।<br>
उत्तस्थौहर्षसम्पूर्णाचन्द्रलेखेवशारदी॥2.7.31॥<br>
अतीवसातुसंहृष्टाकैकेयीविस्मयान्विता।<br>
एकमाभरणंतस्यैकुब्जायैप्रददौशुभम्॥2.7.32॥<br>
दत्त्वात्वाभरणंतस्यैकुब्जायैप्रमदोत्तमा।<br>
कैकेयीमन्थरांदृष्ट्वापुनरेवाब्रवीदिदम्॥2.7.33॥<br>
इदंतुमन्थरेमह्यमाख्यासिपरमंप्रियम्।<br>
एतन्मेप्रियमाख्यातुःकिंवाभूयःकरोमिते॥2.7.34॥<br>
रामेवाभरतेवाहंविशेषंनोपलक्षये।<br>
तस्मात्तुष्टास्मियद्राजारामंराज्येऽभिषेक्ष्यति॥2.7.35॥</div></div><script>ac.playbackRate=0.5+parseInt(slider.value)/200</script></body>
</html>