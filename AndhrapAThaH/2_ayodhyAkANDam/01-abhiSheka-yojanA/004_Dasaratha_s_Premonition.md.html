<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-004-Ramaya_Dasharatha_Syopadeshaha.mp3" type="audio/mpeg"></audio><br>
<br>
<br>
गतेष्वथनृपोभूयःपौरेषुसहमन्त्रिभिः।<br>
मन्त्रयित्वाततश्चक्रेनिश्चयज्ञःसनिश्चयम्॥2.4.1॥<br>
श्वएवपुष्योभविताश्वोऽभिषेच्यस्तुमेसुतः।<br>
रामोराजीवताम्राक्षोयौवराज्यइतिप्रभुः॥2.4.2॥<br>
अथान्तर्गृहमाविश्यराजादशरथस्तदा।<br>
सूतमामन्त्रयामासरामंपुनरिहानय॥2.4.3॥<br>
<br>
प्रतिगृह्यसतद्वाक्यंसूतःपुनरुपाययौ।<br>
रामस्यभवनंशीघ्रंराममानयितुंपुनः॥2.4.4॥<br>
द्वाःस्थैरावेदितंतस्यरामायागमनंपुनः।<br>
श्रुत्वैवचापिरामस्तंप्राप्तंशङ्कान्वितोऽभवत्॥2.4.5॥<br>
प्रवेश्यचैनंत्वरितंरामोवचनमब्रवीत्।<br>
यदागमनकृत्यंतेभूयस्तद्ब्रूह्यशेषतः॥2.4.6॥<br>
तमुवाचततःसूतोराजात्वांद्रष्टुमिच्छति।<br>
श्रुत्वाप्रमाणमत्रत्वंगमनायेतरायवा॥2.4.7॥<br>
इतिसूतवचःश्रुत्वारामोऽथत्वरयान्वितः।<br>
प्रययौराजभवनंपुनर्द्रष्टुंनरेश्वरम्॥2.4.8॥<br>
<br>
तंश्रुत्वासमनुप्राप्तंरामंदशरथोनृपः।<br>
प्रेवशयामासगृहंविवक्षुःप्रियमुत्तमम्॥2.4.9॥<br>
प्रविशन्नेवचश्रीमान्राघवोभवनंपितुः।<br>
ददर्शपितरंदूरात्प्रणिपत्यकृताञ्जलिः॥2.4.10॥<br>
प्रणमन्तंसमुत्थाप्यतंपरिष्वज्यभूमिपः।<br>
प्रदिश्यचास्मैरुचिरमासनंपुनरब्रवीत्॥2.4.11॥<br>
<br>
रामवृद्धोऽस्मिदीर्घायुर्भुक्ताभोगामयेप्सिताः।<br>
अन्नवद्भिःक्रतुशतैस्तथेष्टंभूरिदक्षिणैः॥2.4.12॥<br>
जातमिष्टमपत्यंमेत्वमद्यानुपमंभुवि।<br>
दत्तमिष्टमधीतंचमयापुरुषसत्तम॥2.4.13॥<br>
अनुभूतानिचेष्टानिमयावीरसुखान्यपि।<br>
देवर्षिपितृविप्राणामनृणोस्मितथात्मनः॥2.4.14॥<br>
नकिञ्चिन्ममकर्त्तव्यंतवान्यत्राभिषेचनात्।<br>
अतोयत्त्वामहंब्रूयांतन्मेत्वंकर्तुमर्हसि॥2.4.15॥<br>
अद्यप्रकृतयःसर्वास्त्वामिच्छन्तिनराधिपम्।<br>
अतस्त्वांयुवराजानमभिषेक्ष्यामिपुत्रक॥2.4.16॥<br>
[]<br>
सनिर्घातादिवोल्काचपततीहमहास्वना।<br>
उल्कानिर्गतज्वालानिर्घातःअमेघाशनिः॥2.4.17॥<br>
अवष्टब्धंचमेरामनक्षत्रंदारुणैर्ग्रहैः।<br>
आवेदयन्तिदैवज्ञाःसूर्याङ्गारकराहुभिः॥2.4.18॥<br>
प्रायेणहिनिमित्तानामीदृशानांसमुद्भवे।<br>
राजाहिमृत्युमाप्नोतिघोरांवापदमृच्छति॥2.4.19॥<br>
<br>
तद्यावदेवमेचेतोनविमुञ्चतिराघव।<br>
तावदेवाभिषिञ्चस्वचलाहिप्राणिनांमतिः॥2.4.20॥<br>
अद्यचन्र्दोभ्युपगतःपुष्यात्पूर्वंपुनर्वसू।<br>
श्वःपुष्ययोगंनियतंवक्ष्यन्तेदैवचिन्तकाः॥2.4.21॥<br>
ततःपुष्येऽभिषिञ्चस्वमनस्त्वरयतीवमाम्।<br>
श्वस्त्वाहमभिषेक्ष्याभियौवराज्येपरंतप॥2.4.22॥<br>
<br>
तस्मात्त्वयाद्यप्रभृतिनिशेयंनियतात्मना।<br>
सहवध्वोपवस्तव्यादर्भप्रस्तरशायिना॥2.4.23॥<br>
सुहृदश्चाप्रमत्तास्त्वांरक्षन्त्वद्यसमन्ततः।<br>
भवन्तिबहुविघ्नानिकार्याण्येवंविधानिहि॥2.4.24॥<br>
<br>
विप्रोषितश्चभरतोयावदेवपुरादितः।<br>
तावदेवाभिषेकस्तेप्राप्तकालोमतोमम॥2.4.25॥<br>
कामंखलुसतांवृत्तेभ्रातातेभरतःस्थितः।<br>
जेष्ठानुवर्तीधर्मात्मासानुक्रोशोजितेन्द्रिया॥2.4.26॥<br>
किन्तुचित्तंमनुष्याणामनित्यमितिमेमतिः।<br>
सतांतुधर्मनित्यानांकृतशोभिचराघव॥2.4.27॥<br>
<br>
इत्युक्तःसोभ्यनुज्ञातःश्वोभाविन्यभिषेचने।<br>
व्रजेतिरामःपितरमभिवाद्याभ्ययाद्गृहम्॥2.4.28॥<br>
प्रविश्यचात्मनोवेश्मराज्ञोद्दिष्टेऽभिषेचने।<br>
तत्क्षणेनचनिर्गम्यमातुरन्तःपुरंययौ॥2.4.29॥<br>
तत्रतांप्रवणामेवमातरंक्षौमवासिनीम्।<br>
वाग्यतांदेवतागारेददर्शायाचतींश्रियम्॥2.4.30॥<br>
प्रागेवचागतातत्रसुमित्रालक्ष्मणस्तदा।<br>
सीताचानायिताश्रुत्वाप्रियंरामाभिषेचनम्॥2.4.31॥<br>
<br>
तस्मिन्कालेहिकौसल्यातस्थावामीलितेक्षणा।<br>
सुमित्रयाऽन्वास्यमानासीतयालक्ष्मणेनच॥2.4.32॥<br>
श्रुत्वापुष्येणपुत्रस्ययौवराज्याभिषेचनम्।<br>
प्राणायामेनपुरुषंध्यायमानाजनार्दनम्॥2.4.33॥<br>
तथासन्नियमामेवसोऽभिगम्याभिवाद्यच।<br>
उवाचवचनंरामोहर्षयंस्तामिदंतदा॥2.4.34॥<br>
<br>
अम्बपित्रानियुक्तोऽस्मिप्रजापालनकर्मणि<br>
भविताश्वोभिषेकोमेयथामेशासनंपितुः॥2.4.35॥<br>
सीतयाप्युपवस्तव्यारजनीयंमयासह।<br>
एवमृत्विगुपाध्यायैःसहमामुक्तवान्पिता॥2.4.36॥<br>
यानियान्यत्रयोग्यानिश्वोभाविन्यभिषेचने।<br>
तानिमेमङ्गलान्यद्यवैदेह्याश्चैवकारय॥2.4.37॥<br>
<br>
एतच्छ्रुत्वातुकौसल्याचिरकालाभिकाङ्क्षितम्।<br>
हर्षबाष्पकलंवाक्यमिदंराममभाषत॥2.4.38॥<br>
वत्सरामचिरञ्जीवहतास्तेपरिपन्थिनः।<br>
ज्ञातीन्मेत्वंश्रियायुक्तःसुमित्रायाश्चनन्दय॥2.4.39॥<br>
कल्याणेबतनक्षत्रेमयिजातोऽसिपुत्रक।<br>
येनत्वयादशरथोगुणैराराधितःपिता॥2.4.40॥<br>
अमोघंबतमेक्षान्तंपुरुषेपुष्करेक्षणे।<br>
येयमिक्ष्वाकुराज्यश्रीःपुत्रत्वांसंश्रयिष्यति॥2.4.41॥<br>
<br>
इत्येवमुक्तोमात्रेदंरामोभ्रातरमब्रवीत्।<br>
प्राञ्जलिंप्रह्वमासीनमभिवीक्ष्यस्मयन्निव॥2.4.42॥<br>
<br>
लक्ष्मणेमांमयासार्द्धंप्रशाधित्वंवसुन्धराम्।<br>
द्वितीयंमेऽन्तरात्मानंत्वामियंश्रीरुपस्थिता॥2.4.43॥<br>
सौमित्रेभुङ्क्ष्वभोगांस्त्वमिष्टान्राज्यफलानिच।<br>
जीवितंचहिराज्यंचत्वदर्थमभिकामये॥2.4.44॥<br>
<br>
इत्युक्त्वालक्ष्मणंरामोमातरावभिवाद्यच।<br>
अभ्यनुज्ञाप्यसीतांचजगामस्वंनिवेशनम्॥2.4.45॥<script>ac.playbackRate=0.5</script>