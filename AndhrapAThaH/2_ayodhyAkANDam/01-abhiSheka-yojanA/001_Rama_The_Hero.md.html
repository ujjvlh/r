<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-001-Ramaguna_Varnanam.mp3" type="audio/mpeg"></audio><br>
<br>
<br>
गच्छतामातुलकुलंभरतेनतदानघः।<br>
शत्रुघ्नोनित्यशत्रुघ्नोनीतःप्रीतिपुरस्कृतः॥2.1.1॥<br>
सतत्रन्यवसद्भ्रात्रासहसत्कारसत्कृतः।<br>
मातुलेनाश्वपतिनापुत्रस्नेहेनलालितः॥2.1.2॥<br>
तत्रापिनिवसन्तौतौतर्प्यमाणौचकामतः।<br>
भ्रातरौस्मरतांवीरौवृद्धंदशरथंनृपम्॥2.1.3॥<br>
<br>
राजापितौमहातेजाःसस्मारप्रोषितौसुतौ।<br>
उभौभरतशत्रुघ्नौमहेन्द्रवरुणोपमौ॥2.1.4॥<br>
सर्वएवतुतस्येष्टाश्चत्वारःपुरुषर्षभाः।<br>
स्वशरीराद्विनिर्वृत्ताश्चत्वारइवबाहवः॥2.1.5॥<br>
<br>
तेषामपिमहातेजारामोरतिकरःपितुः।<br>
स्वयम्भूरिवभूतानांबभूवगुणवत्तरः॥2.1.6॥<br>
सहिदेवैरुदीर्णस्यरावणस्यवधार्थिभिः।<br>
अर्थितोमानुषेलोकेजज्ञेविष्णुःसनातनः॥2.1.7॥<br>
कौसल्याशुशुभेतेनपुत्रेणामिततेजसा।<br>
यथावरेणदेवानामदितिर्वज्रपाणिना॥2.1.8॥<br>
सहिरूपोपपन्नश्चवीर्य्यवाननसूयकः।<br>
भूमावनुपमःसूनुर्गुणैर्दशरथोपमः॥2.1.9॥<br>
सतुनित्यंप्रशान्तात्मामृदुपूर्वंप्रभाषते।<br>
उच्यमानोऽपिपरुषंनोत्तरंप्रतिपद्यते॥2.1.10॥<br>
कथञ्चिदुपकारेणकृतेनैकेनतुष्यति।<br>
नस्मरत्यपकाराणांशतमप्यात्मवत्तया॥2.1.11॥<br>
शीलवृद्धैर्ज्ञानवृद्धैर्वयोवृद्धैश्चसज्जनैः।<br>
कथयन्नास्तवैनित्यमस्त्रयोग्यान्तरेष्वपि॥2.1.12॥<br>
बुद्धिमान्मधुराभाषीपूर्वभाषीप्रियम्वदः।<br>
वीर्यवान्नचवीर्येणमहतास्वेनविस्मितः॥2.1.13॥<br>
नचानृतकथोविद्वान्वृद्धानांप्रतिपूजकः।<br>
अनुरक्तःप्रजाभिश्चप्रजाश्चाप्यनुरञ्जते॥2.1.14॥<br>
सानुक्रोशोजितक्रोधोब्राह्मणप्रतिपूजकः।<br>
दीनानुकम्पीधर्मज्ञोनित्यंप्रग्रहवान्शुचिः॥2.1.15॥<br>
कुलोचितमतिःक्षात्रंधर्मंस्वंबहुमन्यते।<br>
मन्यतेपरयाकीर्त्यामहत्स्वर्गफलंततः॥2.1.16॥<br>
नाश्रेयसिरतोविद्वान्नविरुद्धकथारुचिः।<br>
उत्तरोत्तरयुक्तौचवक्तावाचस्पतिर्यथा॥2.1.17॥<br>
अरोगस्तरुणोवाग्ग्मीवपुष्मान्देशकालवित्।<br>
लोकेपुरुषसारज्ञस्साधुरेकोविनिर्मितः॥2.1.18॥<br>
<br>
सतुश्रेष्ठैर्गुणैर्युक्तःप्रजानांपार्थिवात्मजः।<br>
बहिश्चरःइवप्राणोबभूवगुणतःप्रियः॥2.1.19॥<br>
सम्यग्विद्याव्रतस्नातोयथावत्साङ्गवेदवित्।<br>
इष्वस्त्रेचपितुःश्रेष्ठोबभूवभरताग्रजः॥2.1.20॥<br>
कल्याणाभिजनःसाधुरदीनःसत्यवागृजुः।<br>
वृद्धैरभिविनीतश्चद्विजैर्धर्मार्थदर्शिभिः॥2.1.21॥<br>
धर्मकामार्थतत्त्वज्ञःस्मृतिमान्प्रतिभानवान्।<br>
लौकिकेसमयाचारेकृतकल्पोविशारदः॥2.1.22॥<br>
निभृतःसंवृताकारोगुप्तमन्त्रःसहायवान्।<br>
अमोघक्रोधहर्षश्चत्यागसंयमकालवित्॥2.1.23॥<br>
दृढभक्तिःस्थिरप्रज्ञोनासद्ग्राहीनदुर्वचाः।<br>
निस्तन्द्रिरप्रमत्तश्चस्वदोषपरदोषवित्॥2.1.24॥<br>
शास्त्रज्ञश्चकृतज्ञश्चपुरुषान्तरकोविदः।<br>
यःप्रग्रहानुग्रहयोर्यथान्यायंविचक्षणः॥2.1.25॥<br>
सत्सङ्ग्रहप्रग्रहणेस्थानविन्निग्रहस्यच।<br>
आयकर्मण्युपायज्ञःसन्दृष्टव्ययकर्मवित्॥2.1.26॥<br>
श्रैष्ठ्यंशास्त्रसमूहेषुप्राप्तोव्यामिश्रकेषुच।<br>
अर्थधर्मौचसंगृह्यसुखतन्त्रोनचालसः॥2.1.27॥<br>
वैहारिकाणांशिल्पानांविज्ञातार्थविभागवित्।<br>
आरोहेविनयेचैवयुक्तोवारणवाजिनाम्॥2.1.28॥<br>
[]<br>
अभियाताप्रहर्त्ताचसेनानयविशारदः।<br>
अप्रधृष्यश्चसङ्ग्रामेक्रुद्धैरपिसुरासुरैः॥2.1.29॥<br>
अनसूयोजितक्रोधोनदृप्तोनचमत्सरी।<br>
नचावमन्ताभूतानांनचकालवशानुगः॥2.1.30॥<br>
[]<br>
सम्मतस्त्रिषुलोकेषुवसुधायाःक्षमागुणैः।<br>
बुद्ध्याबृहस्पतेस्तुल्योवीर्येणापिशचीपतेः॥2.1.31॥<br>
तथासर्वप्रजाकान्तैःप्रीतिसञ्जननैःपितुः।<br>
गुणैर्विरुरुचेरामोदीप्तःसूयइवांशुभिः॥2.1.32॥<br>
<br>
तमेवंव्रतसम्पन्नमप्रधृष्यपराक्रमम्।<br>
लोकपालोपमंनाथमकामयतमेदिनी॥2.1.33॥<br>
एतैस्तुबहुभिर्युक्तंगुणैरनुपमैःसुतम्।<br>
दृष्ट्वादशरथोराजाचक्रेचिन्तांपरन्तपः॥2.1.34॥<br>
अथराज्ञोबभूवैवंवृद्धस्यचिरजीविनः।<br>
प्रीतिरेषाकथंरामोराजास्यान्मयिजीवति॥2.1.35॥<br>
एषाह्यस्यपराप्रीतिर्हृदिसंपरिवर्तते।<br>
कदानामसुतंद्रक्ष्याम्यभिषिक्तमहंप्रियम्॥2.1.36॥<br>
वृद्धिकामोहिलोकस्यसर्वभूतानुकम्पनः।<br>
मत्तःप्रियतरोलोकेपर्जन्यइववृष्टिमान्॥2.1.37॥<br>
यमशक्रसमोवीर्येबृहस्पतिसमोमतौ।<br>
महीधरसमोधृत्यांमत्तश्चगुणवत्तरः॥2.1.38॥<br>
महीमहमिमांकृत्स्नामधितिष्ठन्तमात्मजम्।<br>
अनेनवयसादृष्ट्वायथास्वर्गमवाप्नुयाम्॥2.1.39॥<br>
इत्येतैर्विविदैस्तैस्तैरन्यपार्थिवदुर्लभैः।<br>
शिष्टैरपरिमेयैश्चलोकेलोकोत्तरैर्गुणैः॥2.1.40॥<br>
<br>
तंसमीक्ष्यमहाराजोयुक्तंसमुदितैःशुभैः।<br>
निश्चित्यसचिवैःसार्द्धंयुवराजममन्यत॥2.1.41॥<br>
दिव्यन्तरिक्षेभूमौचघोरमुत्पातजंभयम्।<br>
सञ्चचक्षेचमेधावीशरीरेचात्मनोजराम्॥2.1.42॥<br>
पूर्णचन्द्राननस्याथशोकापनुदमात्मनः।<br>
लोकेरामस्यबुबुधेसंप्रियत्वंमहात्मनः॥2.1.43॥<br>
आत्मनश्चप्रजानांचश्रेयसेचप्रियेणच।<br>
प्राप्तकालेनधर्मात्माभक्त्यात्वरितवान्नृपः॥2.1.44॥<br>
नानानगरवास्तव्यान्पृथग्जानपदानपि।<br>
समानिनायमेदन्याःप्रधानान्पृथिवीपतीन्॥2.1.45॥<br>
[]<br>
[]<br>
नतुकेकयराजानंजनकंवानराधिपः।<br>
त्वरयाचानयामासपश्चात्तौश्रोष्यतःप्रियम्॥2.1.46॥<br>
तान्वेश्मनानाभरणैर्यथार्हंप्रतिपूजितान्।<br>
ददर्शालङ्कृतोराजाप्रजापतिरिवप्रजाः॥2.1.47॥<br>
अथोपविष्टेनृपतौतस्मिन्परबलार्दने।<br>
ततःप्रविविशुःशेषाराजानोलोकसम्मताः॥2.1.48॥<br>
अथराजवितीर्णेषुविविधेष्वासनेषुच।<br>
राजानमेवाभिमुखानिषेदुर्नियतानृपाः॥2.1.49॥<br>
सलब्धमानैर्विनयान्वितैर्नृपैःपुरालयैर्जानपदैश्चमानवैः।<br>
उपोपविष्टैर्नृपतिर्वृतोबभौसहस्रचक्षुर्भगवानिवामरैः॥2.1.50॥<script>ac.playbackRate=0.5</script>