<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-005-Vasista_Krutha_Vrathadeshaha.mp3" type="audio/mpeg"></audio><br>
<br>
<br>
सन्दिश्यरामंनृपतिःश्वोभाविन्यभिषेचने।<br>
पुरोहितंसमाहूयवसिष्ठंचेदमब्रवीत्॥2.5.1॥<br>
गच्छोपवासंकाकुत्स्थंकारयाद्यतपोधन।<br>
श्रीयशोराज्यलाभायवध्वासहयतव्रतम्॥2.5.2॥<br>
<br>
तथेतिचसराजानमुक्त्वावेदविदांवरः।<br>
स्वयंवसिष्ठोभगवान्ययौरामनिवेशनम्॥2.5.3॥<br>
उपवासयितुंरामंमन्त्रवन्मन्त्रकोविदः।<br>
ब्राह्मंरथवरंयुक्तमास्थायसुदृढव्रतः॥2.5.4॥<br>
<br>
सरामभवनंप्राप्यपाण्डराभ्रघनप्रभम्।<br>
तिस्रःकक्ष्यारथेनैवविवेशमुनिसत्तमः॥2.5.5॥<br>
तमागतमृषिंरामस्त्वनरन्निवससम्भ्रमः।<br>
मानयिष्यन्समानार्हंनिश्चक्रामनिवेशनात्॥2.5.6॥<br>
अभ्येत्यत्वरमाणश्चरथाभ्याशंमनीषिणः।<br>
ततोऽवतारयामासपरिगृह्यरथात्स्वयम्॥2.5.7॥<br>
<br>
सचैनंप्रश्रितंदृष्ट्वासम्भाष्याभिप्रसाद्यच।<br>
प्रियार्हंहर्षयन्राममित्युवाचपुरोहितः॥2.5.8॥<br>
प्रसन्नस्तेपितारामयौवराज्यमवाप्स्यसि।<br>
उपवासंभवानद्यकरोतुसहसीतया॥2.5.9॥<br>
प्रातस्त्वामभिषेक्ताहियौवराज्येनराधिपः।<br>
पितादशरथःप्रीत्याययातिंनहुषोयथा॥2.5.10॥<br>
इत्युक्त्वासतदाराममुपवासंयतव्रतम्।<br>
मन्त्रवत्कारयामासवैदेह्यासहितंमुनिः॥2.5.11॥<br>
<br>
ततोयथावद्रामेणसराज्ञोगुरुरर्चितः।<br>
अभ्यनुज्ञाप्यकाकुत्स्थंययौरामनिवेशनात्॥2.5.12॥<br>
सुहृद्भिस्तत्ररामोपिसहासीनःप्रियम्वदैः।<br>
सभाजितोविवेशाथताननुज्ञाप्यसर्वशः॥2.5.13॥<br>
हृष्टनारीनरयुतंरामवेश्मतदाबभौ।<br>
यथामत्तद्विजगणंप्रफुल्लनलिनंसरः॥2.5.14॥<br>
<br>
सराजभवनप्रख्यात्तस्माद्रामनिवेशनात्।<br>
निर्गत्यददृशेमार्गंवसिष्ठोजनसंवृतम्॥2.5.15॥<br>
वृन्दवृन्दैरयोध्यायांराजमार्गाःसमन्ततः।<br>
बभूवुरभिसम्बाधाःकुतूहलजनैर्वृताः॥2.5.16॥<br>
जनवृन्दोर्मिसङ्घर्षहर्षस्वनवतस्तदा।<br>
बभूवराजमार्गस्यसागरस्येवनिस्वनः॥2.5.17॥<br>
सिक्तसंमृष्टरथ्याहितदहर्वनमालिनी।<br>
आसीदयोध्यानगरीसमुच्छ्रितगृहध्वजा॥2.5.18॥<br>
तदाह्ययोध्यानिलयःसस्त्रीबालाबलोजनः।<br>
रामाभिषेकमाकाङ्क्षन्नाकाङ्क्षदुदयंरवेः॥2.5.19॥<br>
प्रजालङ्कारभूतंचजनस्यानन्दवर्द्धनम्।<br>
उत्सुकोऽभूज्जनोद्रष्टुंतमयोध्यामहोत्सवम्॥2.5.20॥<br>
<br>
एवंतंजनसम्बाधंराजमार्गंपुरोहितः।<br>
व्यूहन्निवजनौघंतंशनैराजकुलंययौ॥2.5.21॥<br>
शुभ्राभ्रशिखरप्रख्यंप्रासादमधिरुह्यसः।<br>
समीयायनरेन्द्रेणशक्रेणेवबृहस्पतिः॥2.5.22॥<br>
<br>
तमागतमभिप्रेक्ष्यहित्वाराजासनंनृपः।<br>
पप्रच्छसचतस्मैतत्कृतमित्यभ्यवेदयत्॥2.5.23॥<br>
तेनचैवतदातुल्यंसहासीनाःसभासदः।<br>
आसनेभ्यःसमुत्तस्थुःपूजयन्तःपुरोहितम्॥2.5.24॥<br>
गुरुणात्वभ्यनुज्ञातोमनुजौधंविसृज्यतम्।<br>
विवेशान्तःपुरंराजासिंहोगिरिगुहामिव॥2.5.25॥<br>
तदग्र्यरूपंप्रमदागणाकुलंमहेन्द्रवेश्मप्रतिमंनिवेशनम्।<br>
विदीपयंश्चारुविवेशपार्थिवःशशीवतारागणसङ्कुलंनभः॥2.5.26॥<script>ac.playbackRate=0.5</script>