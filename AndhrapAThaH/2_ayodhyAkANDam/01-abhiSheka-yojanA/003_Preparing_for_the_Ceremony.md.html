<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-003-Abhisheka_Sambhara_Samgrahanam_.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तेषामञ्जलिपद्मानिप्रगृहीतानिसर्वशः।<br>
प्रतिगृह्याब्रवीद्राजातेभ्यःप्रियहितंवचः॥2.3.1॥<br>
<br>
अहोस्मिपरमप्रीतःप्रभावश्चातुलोमम।<br>
यन्मेज्येष्ठंप्रियंपुत्रंयौवराज्यस्थमिच्छथ॥2.3.2॥<br>
<br>
इतिप्रत्यर्च्यतान्राजाब्राह्मणानिदमब्रवीत्।<br>
वसिष्ठंवामदेवंचतेषामेवोपश्रृण्वताम्॥2.3.3॥<br>
चैत्रःश्रीमानयंमासःपुण्यःपुष्पितकाननः।<br>
यौवराज्यायरामस्यसर्वमेवोपकल्प्यताम्॥2.3.4॥<br>
[]<br>
शनैस्तस्मिन्प्रशान्तेचजनघोषेजनाधिपः।<br>
वसिष्ठंमुनिशार्दूलंराजावचनमब्रवीत्॥2.3.5॥<br>
अभिषेकायरामस्ययत्कर्मसपरिच्छदम्।<br>
तदद्यभगवन्सर्वमाज्ञापयितुमर्हसि॥2.3.6॥<br>
तच्छ्रुत्वाभूमिपालस्यवसिष्ठोद्विजसत्तमः।<br>
आदिदेशाग्रतोराज्ञःस्थितान्युक्तान्कृताञ्जलीन्॥2.3.7॥<br>
<br>
सुवर्णादीनिरत्नानिबलीन्सर्वौषधीरपि।<br>
शुक्लमाल्यांश्चलाजांश्चपृथक्चमधुसर्पिषी॥2.3.8॥<br>
अहतानिचवासांसिरथंसर्वायुधान्यपि।<br>
चतुरङ्गबलंचैवगजंचशुभलक्षणम्॥2.3.9॥<br>
चामरव्यजनेश्वेतेध्वजंछत्रंचपाण्डरम्।<br>
शतंचशातकुम्भानांकुम्भानामग्निवर्चसाम्॥2.3.10॥<br>
हिरण्यशृङ्गमृषभंसमग्रंव्याघ्रचर्मच।<br>
[]<br>
उपस्थापयतप्रातरग्न्यागारंमहीपतेः॥2.3.11॥<br>
यच्चान्यत्किञ्चिदेष्टव्यंतत्सर्वमुपकल्प्यताम्॥2.3.12॥<br>
अन्तःपुरस्यद्वाराणिसर्वस्यनगरस्यच।<br>
चन्दनस्रग्भिरर्च्यन्तांधूपैश्चघ्राणहारिभिः॥2.3.13॥<br>
प्रशस्तमन्नंगुणवद्दधिक्षीरोपसेचनम्।<br>
द्विजानांशतसाहस्रेयत्प्रकाममलंभवेत्॥2.3.14॥<br>
सत्कृत्यद्विजमुख्यानांश्वःप्रभातेप्रदीयताम्।<br>
घृतंदधिचलाजाश्चदक्षिणाश्चापिपुष्कलाः॥2.3.15॥<br>
[]<br>
<br>
ब्राह्मणाश्चनिमन्त्र्यन्तांकल्प्यन्तामासनानिच।<br>
आबध्यन्तांपताकाश्चराजमार्गश्चसिच्यताम्॥2.3.16॥<br>
सर्वेचतालावचरागणिकाश्चस्वलंकृताः।<br>
कक्ष्यांद्वितीयामासाद्यतिष्ठन्तुनृपवेश्मनः॥2.3.17॥<br>
देवायतनचैत्येषुसान्नभक्षाःसदक्षिणाः।<br>
उपस्थापयितव्याःस्युर्माल्ययोग्याःपृथक्पृथक्॥2.3.18॥<br>
दीर्घासिबद्धायोधाश्चसन्नद्धामृष्टवाससः।<br>
महाराजाङ्गणंसर्वेप्रविशन्तुमहोदयम्॥2.3.19॥<br>
<br>
एवंव्यादिश्यविप्रौतौक्रियास्तत्रसुनिष्ठितौ।<br>
चक्रतुश्चैवयच्छेषंपार्थिवायनिवेद्यच॥2.3.20॥<br>
कृतमित्येवचाब्रूतामभिगम्यजगत्पतिम्।<br>
यथोक्तवचनंप्रीतौहर्षयुक्तौद्विजर्षभौ॥2.3.21॥<br>
<br>
ततःसुमन्त्रंद्युतिमान्राजावचनमब्रवीत्।<br>
रामःकृतात्माभवताशीघ्रमानीयतामिति॥2.3.22॥<br>
<br>
सतथेतिप्रतिज्ञायसुमन्त्रोराजशासनात्।<br>
रामंतत्रानयाञ्चक्रेरथेनरथिनांवरम्॥2.3.23॥<br>
<br>
अथतत्रसमासीनास्तदादशरथंनृपम्।<br>
प्राच्योदीच्याःप्रतीच्याश्चदाक्षिणात्याश्चभूमिपाः॥2.3.24॥<br>
म्लेच्छाचार्याश्चयेचान्येवनशैलान्तवासिनः।<br>
उपासाञ्चक्रिरेसर्वेतंदेवाइववासवम्॥2.3.25॥<br>
<br>
तेषांमध्येसराजर्षिर्मरुतामिववासवः।<br>
प्रासादस्थोरथगतंददर्शायान्तमात्मजम्॥2.3.26॥<br>
गन्धर्वराजप्रतिमंलोकेविख्यातपौरुषम्।<br>
दीर्घबाहुंमहासत्त्वंमत्तमातङ्गगामिनम्॥2.3.27॥<br>
चन्द्रकान्ताननंराममतीवप्रियदर्शनम्।<br>
रूपौदार्यगुणैःपुंसांदृष्टिचित्तापहारिणम्॥2.3.28॥<br>
घर्माभितप्ताःपर्जन्यंह्लादयन्तमिवप्रजाः<br>
नततर्पसमायान्तंपश्यमानोनराधिपः॥2.3.29॥<br>
<br>
अवतार्यसुमन्त्रस्तंराघवंस्यन्दनोत्तमात्।<br>
पितुःसमीपंगच्छन्तंप्राञ्जलिःपृष्ठतोऽन्वगात्॥2.3.30॥<br>
सतंकैलासशृङ्गाभंप्रासादंनरपुङ्गवः।<br>
आरुरोहनृपंद्रष्टुंसहसूतेनराघवः॥2.3.31॥<br>
सप्राञ्जलिरभिप्रेत्यप्रणतःपितुरन्तिके।<br>
नामस्वंश्रावयन्रामोववन्देचरणौपितुः॥2.3.32॥<br>
<br>
तंदृष्ट्वाप्रणतंपार्श्वेकृताञ्जलिपुटंनृपः।<br>
गृह्याञ्जलौसमाकृष्यसस्वजेप्रियमात्मजम्॥2.3.33॥<br>
तस्मैचाभ्युदितंसम्यङ्मणिकाञ्चनभूषितम्।<br>
दिदेशराजारुचिरंरामायपरमासनम्॥2.3.34॥<br>
तदासनवरंप्राप्यव्यदीपयतराघवः।<br>
स्वयैवप्रभयामेरुमुदयेविमलोरविः॥2.3.35॥<br>
<br>
तेनविभ्राजतातत्रसासभाभिव्यरोचत।<br>
विमलग्रहनक्षत्रशारदीद्यौरिवेन्दुना॥2.3.36॥<br>
तंपश्यमानोनृपतिस्तुतोषप्रियमात्मजम्।<br>
अलंकृतमिवात्मानमादर्शतलसंस्थितम्॥2.3.37॥<br>
<br>
सतंसस्मितमाभाष्यपुत्रंपुत्रवतांवरः।<br>
उवाचेदंवचोराजादेवेन्द्रमिवकाश्यपः॥2.3.38॥<br>
ज्येष्ठायामसिमेपत्न्यांसदृश्यांसदृशःसुतः।<br>
उत्पन्नस्त्वंगुणश्रेष्ठोममरामात्मजःप्रियः॥2.3.39॥<br>
यतस्त्वयाप्रजाश्चेमाःस्वगुणैरनुरञ्जिताः।<br>
तस्मात्त्वंपुष्ययोगेनयौवराज्यमवाप्नुहि॥2.3.40॥<br>
कामतस्त्वंप्रकृत्यैवविनीतोगुणवानसि।<br>
गुणवत्यपितुस्नेहात्पुत्रवक्ष्यामितेहितम्॥2.3.41॥<br>
भूयोविनयमास्थायभवनित्यंजितेन्द्रियः।<br>
कामक्रोधसमुत्थानित्यजेथाव्यसनानिच॥2.3.42॥<br>
परोक्षयावर्त्तमानोवृत्त्याप्रत्यक्षयातथा।<br>
अमात्यप्रभृतीःसर्वाःप्रकृतीश्चानुरञ्जय॥2.3.43॥<br>
कोष्ठागारायुधागारैःकृत्वासन्निचयान्बहून्।<br>
तुष्टानुरक्तप्रकृतिर्यःपालयतिमेदिनीम्॥2.3.44॥<br>
तस्यनन्दन्तिमित्राणिलब्ध्वामृतमिवामराः।<br>
तस्मात्त्वमपिचात्मानंनियम्यैवंसमाचर॥2.3.45॥<br>
<br>
तच्छ्रुत्वासुहृदस्तस्यरामस्यप्रियकारिणः।<br>
त्वरिताःशीघ्रमभ्येत्यकौसल्यायैन्यवेदयन्॥2.3.46॥<br>
साहिरण्यंचगाश्चैवरत्नानिविविधानिच।<br>
व्यादिदेशप्रियाख्येभ्यःकौसल्याप्रमदोत्तमा॥2.3.47॥<br>
अथाभिवाद्यराजानंरथमारुह्यराघवः।<br>
ययौस्वंद्युतिमद्वेश्मजनौधैःप्रतिपूजितः॥2.3.48॥<br>
तेचापिपौरानृपतेर्वचस्तच्छ्रुत्वातदालाभमिवेष्टमाशु।<br>
नरेन्द्रमामन्त्र्यगृहाणिगत्वादेवान्समानर्चुरभिप्रहृष्टाः॥2.3.49॥</div></div><script>ac.playbackRate=0.5+parseInt(slider.value)/200</script></body>
</html>