<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-038-_Ramena_Dashratha_Prathana.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
तस्यांचीरंवसानायांनाथवत्यामनाथवत्।<br>
प्रचुक्रोशजनःसर्वोधिक्त्वांदशरथंत्विति॥2.38.1॥<br>
तेनतत्रप्रणादेनदुःखितःसमहीपतिः।<br>
चिच्छेदजीवितेश्रद्धांधर्मेयशसिचात्मनः॥2.38.2॥<br>
सनिश्वस्योष्णमैक्ष्वाकस्तांभार्यामिदमब्रवीत्।<br>
कैकेयिकुशचीरेणनसीतागन्तुमर्हति॥2.38.3॥<br>
सुकुमारीचबालाचसततंचसुखोचिता।<br>
नेयंवनस्ययोग्येतिसत्यमाहगुरुर्मम॥2.38.4॥<br>
इयंहिकस्यापकरोतिकिंचित्तपस्विनीराजवरस्यकन्या।<br>
याचीरमासाद्यजनस्यमध्येस्थिताविसंज्ञाश्रमणीवकाचित्॥2.38.5॥<br>
चीराण्यपास्याज्जनकस्यकन्यानेयंप्रतिज्ञाममदत्तपूर्वा।<br>
यथासुखंगच्छतुराजपुत्रीवनंसमग्रासहसर्वरत्नैः॥2.38.6॥<br>
अजीवनार्हेणमयानृशंसाकृताप्रतिज्ञानियमेनतावत्।<br>
त्वयाहिबाल्यात्प्रतिपन्नमेतत्तन्मांदहेद्वेणुमिवात्मपुष्पम्॥2.38.7॥<br>
रामेणयदितेपापेकिञ्चित्कृतमशोभनम्।<br>
अपकारःकइहतेवैदेह्यादर्शितोऽथमे॥2.38.8॥<br>
मृगीवोत्फुल्लनयनामृदुशीलातपस्विनी।<br>
अपकारंकमिहतेकरोतिजनकात्मजा॥2.38.9॥<br>
ननुपर्याप्तमेतत्तेपापेरामविवासनम्।<br>
किमेभिःकृपणैर्भूयःपातकैरपितेकृतैः॥2.38.10॥<br>
प्रतिज्ञातंमयातावत्त्वयोक्तंदेविशृण्वता।<br>
रामंयदभिषेकायत्वमिहागतमब्रवीः॥2.38.11॥<br>
तत्त्वेतत्समतिक्रम्यनिरयंगन्तुमिच्छसि।<br>
मैथिलीमपियाहित्वमीक्षसेचीरवासिनीम्॥2.38.12॥<br>
इतीवराजाविपलन्महात्माशोकस्यनान्तंसददर्शकिंचित्।<br>
भृशातुरत्वाच्चपपातभूमौतेनैवपुत्रव्यसनेनिमग्नः॥2.38.13॥<br>
एवंब्रुवन्तंपितरंरामःसंप्रस्थितोवनम्।<br>
अवाक्छिरसमासीनमिदंवचनमब्रवीत्॥2.38.14॥<br>
इयंधार्मिककौसल्यामममातायशस्विनी।<br>
वृद्धाचाक्षुद्रशीलाचनचत्वांदेवगर्हते॥2.38.15॥<br>
मयाविहीनांवरदप्रपन्नांशोकसागरम्।<br>
अदृष्टपूर्वव्यसनांभूयःसम्मन्तुमर्हसि॥2.38.16॥<br>
पुत्रशोकंयथानर्च्छेत्त्वयापूज्येनपूजिता।<br>
मांहिसञ्चिन्तयन्तीयमपिजीवेत्तपस्विनी॥2.38.17॥<br>
इमांमहेन्द्रोपमजातगर्धिनींतथाविधातुजननींममार्हसि।<br>
यथावनस्थेमयिशोककर्शितानजीवितंन्यस्ययमक्षयंव्रजेत्॥2.38.18॥</div></div><script>ac.playbackRate=0.5</script></body>
</html>