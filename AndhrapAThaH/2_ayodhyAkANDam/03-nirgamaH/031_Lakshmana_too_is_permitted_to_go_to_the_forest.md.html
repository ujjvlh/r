<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-031-Lakshmanaanugamana_Pradhana.mp3" type="audio/mpeg"></audio><br>
<br>
<br>
एवंश्रुत्वातुसंवादंलक्ष्मणःपूर्वमागतः।<br>
बाष्पपर्याकुलमुखःशोकंसोढुमशक्नुवन्॥2.31.1॥<br>
सभ्रातुश्चरणौगाढंनिपीड्यरघुनन्दनः।<br>
सीतामुवाचातियशाराघवंचमहाव्रतम्॥2.31.2॥<br>
यदिगन्तुंकृताबुद्धिर्वनंमृगगजायुतम्।<br>
अहंत्वाऽनुगमिष्यामिवनमग्रेधनुर्धरः॥2.31.3॥<br>
मयासमेतोऽरण्यानिबहूनिविचरिष्यसि।<br>
पक्षिभिर्मृगयूथैश्चसंघुष्टानिसमन्ततः॥2.31.4॥<br>
नदेवलोकाक्रमणंनामरत्वमहंवृणे।<br>
ऐश्वर्यंवापिलोकानांकामयेनत्वयाविना॥2.31.5॥<br>
एवंब्रुवाणःसौमित्रिर्वनवासायनिश्चितः।<br>
रामेणबहुभिःसान्त्वैर्निषिद्धःपुनरब्रवीत्॥2.31.6॥<br>
अनुज्ञातश्चभवतापूर्वमेवयदस्म्यहम्।<br>
किमिदानींपुनरिदंक्रियतेमेनिवारणम्॥2.31.7॥<br>
यदर्थंप्रतिषेधोमेक्रियतेगन्तुमिच्छतः।<br>
एतदिच्छामिविज्ञातुंसंशयोऽयंममानघ॥2.31.8॥<br>
ततोऽब्रवीन्महातेजारामोलक्ष्मणमग्रतः।<br>
स्थितंप्राग्गामिनंवीरंयाचमानंकृताञ्जलिम्॥2.31.9॥<br>
स्निग्धोधर्मरतोवीरःसततंसत्पथेस्थितः।<br>
प्रियःप्राणसमोवश्योभ्राताचापिसखाचमे॥2.31.10॥<br>
मयाद्यसहसौमित्रेत्वयिगच्छतितद्वनम्।<br>
कोभरिष्यतिकौसल्यांसुमित्रांवायशस्विनीम्॥2.31.11॥<br>
अभिवर्षतिकामैर्यःपर्जन्यःपृथिवीमिव।<br>
सकामपाशपर्यस्तोमहातेजामहीपतिः॥2.31.12॥<br>
साहिराज्यमिदंप्राप्यनृपस्याश्वपतेःसुता।<br>
दुःखितानांसपत्नीनांनकरिष्यतिशोभनम्॥2.31.13॥<br>
नस्मरिष्यतिकौसल्यांसुमित्रांचसुदुःखिताम्।<br>
भरतोराज्यमासाद्यकैकेय्यांपर्य्यवस्थितः॥2.31.14॥<br>
तामार्यांस्वयमेवेहराजानुग्रहणेनवा।<br>
सौमित्रेभरकौसल्यामुक्तमर्थमिमंचर॥2.31.15॥<br>
एवंममचतेभक्तिर्भविष्यतिसुदर्शिता।<br>
धर्मज्ञगुरुपूजायांधर्मश्चाप्यतुलोमहान्॥2.31.16॥<br>
एवंकुरुष्वसौमित्रेमत्कृतेरघुनन्दन।<br>
अस्माभिर्विप्रहीणायामातुर्नोनभवेत्सुखम्॥2.31.17॥<br>
एवमुक्तस्तुरामेणलक्ष्मणःश्लक्ष्णयागिरा।<br>
प्रत्युवाचतदारामंवाक्यज्ञोवाक्यकोविदम्॥2.31.18॥<br>
तवैवतेजसावीरभरतःपूजयिष्यति।<br>
कौसल्यांचसुमित्रांचप्रयतोनात्रसंशयः॥2.31.19॥<br>
कौसल्याबिभृयादार्यासहस्रमपिमद्विधान्।<br>
यस्याःसहस्रंग्रामाणांसम्प्राप्तमुपजीविनाम्॥2.31.20॥<br>
तदात्मभरणेचैवमममातुस्तथैवच।<br>
पर्याप्तामद्विधानांचभरणाययशस्िवनी॥2.31.21॥<br>
कुरुष्वमामनुचरंवैधर्म्यंनेहविद्यते।<br>
कृतार्थोहंभविष्यामितवचार्थःप्रकल्पते॥2.31.22॥<br>
धनुरादायसशरंखनित्रपिटकाधरः।<br>
अग्रतस्तेगमिष्यामिपन्थानमनुदर्शयन्॥2.31.23॥<br>
आहरिष्यामितेनित्यंमूलानिचफलानिच।<br>
वन्यानियानिचान्यानिस्वाहाराणितपस्विनाम्॥2.31.24॥<br>
भवांस्तुसहवैदेह्यागिरिसानुषुरंस्यते।<br>
अहंसर्वंकरिष्यामिजाग्रतःस्वपतश्चते॥2.31.25॥<br>
रामस्त्वनेनवाक्येनसुप्रीतःप्रत्युवाचतम्।<br>
व्रजापृच्छस्वसौमित्रेसर्वमेवसुहृज्जनम्॥2.31.26॥<br>
येचराज्ञोददौदिव्येमहात्मावरुणःस्वयम्।<br>
जनकस्यमहायज्ञेधनुषीरौद्रदर्शने॥2.31.27॥<br>
अभेद्येकवचेदिव्येतूणीचाक्षयसायकौ।<br>
आदित्यविमलौचोभौखड्गौहेमपरिष्कृतौ॥2.31.28॥<br>
सत्कृत्यनिहितंसर्वमेतदाचार्यसद्मनि।<br>
सत्वमायुधमादायक्षिप्रमाव्रजलक्ष्मण॥2.31.29॥<br>
ससुहृज्जनमामन्त्र्यवनवासायनिश्चितः।<br>
इक्ष्वाकुगुरुमागम्यजग्राहायुधमुत्तमम्॥2.31.30॥<br>
तद्दिव्यंराजशार्दूलसत्कृतंमाल्यभूषितम्।<br>
रामायदर्शयामाससौमित्रिःसर्वमायुधम्॥2.31.31॥<br>
तमुवाचात्मवान्रामःप्रीत्यालक्ष्मणमागतम्।<br>
कालेत्वमागतःसौम्यकांक्षितेममलक्ष्मण॥2.31.32॥<br>
अहंप्रदातुमिच्छामियदिदंमामकंधनम्।<br>
ब्राह्मणेभ्यस्तपस्विभ्यस्त्वयासहपरन्तप॥2.31.33॥<br>
वसन्तीहदृढंभक्त्यागुरुषुद्विजसत्तमाः।<br>
तेषामपिचमेभूयःसर्वेषांचोपजीविनाम्॥2.31.34॥<br>
वसिष्ठपुत्रंतुसुयज्ञमार्यंत्वमानयाशुप्रवरंद्विजानाम्।<br>
अभिप्रयास्यामिवनंसमस्तानभ्यर्च्यशिष्टानपरान्द्विजातीन्॥2.31.35॥<script>ac.playbackRate=0.5</script>