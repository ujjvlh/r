<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-019-Vanavaasa_Prathigna.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तदप्रियममित्रघ्नोवचनंमरणोपमम्।<br>
श्रुत्वानविव्यथेरामःकैकेयींचेदमब्रवीत्॥2.19.1॥<br>
एवमस्तुगमिष्यामिवनंवस्तुमहंत्वितः।<br>
जटाजिनधरोराज्ञःप्रतिज्ञामनुपालयन्॥2.19.2॥<br>
इदंतुज्ञातुमिच्छामिकिमर्थंमांमहीपतिः।<br>
नाभिनन्दतिदुर्द्धर्षोयथापुरमरिन्दमः॥2.19.3॥<br>
मन्युर्नचत्वयाकार्योदेविब्रूमितवाग्रतः।<br>
यास्यामिभवसुप्रीतावनंचीरजटाधरः॥2.19.4॥<br>
हितेनगुरुणापित्राकृतज्ञेननृपेणच।<br>
नियुज्यमानोविस्रब्धःकिंनकुर्यामहंप्रियम्॥2.19.5॥<br>
अलीकंमानसंत्वेकंहृदयंदहतीवमे।<br>
स्वयंयन्नाहमांराजाभरतस्याभिषेचनम्॥2.19.6॥<br>
अहंहिसीतांराज्यंचप्राणानिष्टान्धनानिच।<br>
हृष्टोभ्रात्रेस्वयंदद्यांभरतायाप्रचोदितः॥2.19.7॥<br>
किंपुनर्मनुजेन्द्रेणस्वयंपित्राप्रचोदितः।<br>
तवचप्रियकामार्थंप्रतिज्ञामनुपालयन्॥2.19.8॥<br>
तदाश्वासयहीमंत्वंकिंन्विदंयन्महीपतिः।<br>
वसुधासक्तनयनोमन्दमश्रूणिमुञ्चति॥2.19.9॥<br>
गच्छन्तुचैवानयितुंदूताःशीघ्रजवैर्हयैः।<br>
भरतंमातुलकुलादद्यैवनृपशासनात्॥2.19.10॥<br>
दण्डकारण्यमेषोऽहमितोगच्छामिसत्वरः।<br>
अविचार्यपितुर्वाक्यंसमावस्तुंचतुर्दश॥2.19.11॥<br>
साहृष्टातस्यतद्वाक्यंश्रुत्वारामस्यकैकयी।<br>
प्रस्थानंश्रद्दधानाहित्वरयामासराघवम्॥2.19.12॥<br>
एवंभवतुयास्यन्तिदूताःशीघ्रजवैर्हयैः।<br>
भरतंमातुलकुलादुपावर्त्तयितुंनराः॥2.19.13॥<br>
तवत्वहंक्षमंमन्येनोत्सुकस्यविलम्बनम्।<br>
रामतस्मादितःशीघ्रंवनंत्वंगन्तुमर्हसि॥2.19.14॥<br>
व्रीडान्वितःस्वयंयच्चनृपस्त्वांनाभिभाषते।<br>
नैतत्किञ्चिन्नरश्रेष्ठमन्युरेषोपनीयताम्॥2.19.15॥<br>
यावत्त्वंनवनंयातःपुरादस्मादभित्वरन्।<br>
पितातावन्नतेरामस्नास्यतेभोक्ष्यतेऽपिवा॥2.19.16॥<br>
धिक्कष्टमितिनिश्वस्यराजाशोकपरिप्लुतः।<br>
मूर्च्छितोन्यपतत्तस्मिन्पर्यङ्केहेमभूषिते॥2.19.17॥<br>
रामोप्युत्थाप्यराजानंकैकेय्याभिप्रचोदितः।<br>
कशयेवाहतोवाजीवनंगन्तुंकृतत्वरः॥2.19.18॥<br>
तदप्रियमनार्यायावचनंदारुणोदयम्।<br>
श्रुत्वागतव्यथोरामःकैकेयींवाक्यमब्रवीत्॥2.19.19॥<br>
नाहमर्थपरोदेविलोकमावस्तुमुत्सुहे।<br>
विद्धिमामृषिभिस्तुल्यंकेवलंधर्ममास्थितम्॥2.19.20॥<br>
यदत्रभवतःकिञ्चिच्छक्यंकर्तुंप्रियंमया।<br>
प्राणानपिपरित्यज्यसर्वथाकृतमेवतत्॥2.19.21॥<br>
नह्यतोधर्मचरणंकिञ्चिदस्तिमहत्तरम्।<br>
यथापितरिशुश्रूषातस्यवावचनक्रिया॥2.19.22॥<br>
अनुक्तोप्यत्रभवताभवत्यावचनादहम्।<br>
वनेवत्स्यामिविजनेवर्षाणीहचतुर्दश॥2.19.23॥<br>
ननूनंमयिकैकेयिकिञ्चिदाशंससेगुणम्।<br>
यद्राजानमवोचस्त्वंममेश्वरतरासती॥2.19.24॥<br>
यावन्मातरमापृच्छेसीतांचानुनयाम्यहम्।<br>
ततोऽद्यैवगमिष्यामिदण्डकानांमहद्वनम्॥2.19.25॥<br>
भरतःपालयेद्राज्यंशुश्रूषेच्चपितुर्यथा।<br>
तथाभवत्याकर्त्तव्यंसहिधर्मस्सनातनः॥2.19.26॥<br>
सरामस्यवचःश्रुत्वाभृशंदुःखहतःपिता।<br>
शोकादशक्नुवन्बाष्पंप्ररुरोदमहास्वनम्॥2.19.27॥<br>
वन्दित्वाचरणौरामोविसंज्ञस्यपितुस्तथा।<br>
कैकेय्याश्चाप्यनार्यायानिष्पपातमहाद्य़ुतिः॥2.19.28॥<br>
सरामःपितरंकृत्वाकैकेयींचप्रदक्षिणम्।<br>
निष्क्रम्यान्तःपुरात्तस्मात्स्वंददर्शसुहृज्जनम्॥2.19.29॥<br>
तंबाष्पपरिपूर्णाक्षःपृष्ठतोऽनुजगामह।<br>
लक्ष्मणःपरमक्रुद्धःसुमित्रानन्दवर्द्धनः॥2.19.30॥<br>
आभिषेचनिकंभाण्डंकृत्वारामःप्रदक्षिणम्।<br>
शनैर्जगामसापेक्षोहृष्टिंतत्राविचालयन्॥2.19.31॥<br>
नचास्यमहतींलक्ष्मींराज्यनाशोऽपकर्षति।<br>
लोककान्तस्यकान्तत्वाच्छीतरश्मेरिवक्षपा॥2.19.32॥<br>
नवनंगन्तुकामस्यत्यजतश्चवसुन्धराम्।<br>
सर्वलोकातिगस्येवलक्ष्यतेचित्तविक्रिया॥2.19.33॥<br>
प्रतिषिध्यशुभंछत्रंव्यजनेचस्वलंकृते।<br>
विसर्जयित्वास्वजनंरथंपौरांस्तथाजनान्॥2.19.34॥<br>
धारयन्मनसादुःखमिन्द्रियाणिनिगृह्यच।<br>
प्रविवेशात्मवान्वेश्ममातुरप्रियशंसिवान्॥2.19.35॥<br>
सर्वोह्यभिजनःश्रीमान्श्रीमतःसत्यवादिनः।<br>
नालक्षयतरामस्यकिञ्चिदाकारमानने॥2.19.36॥<br>
उचितंचमहाबाहुर्नजहौहर्षमात्मनः।<br>
शारदःसमुदीर्णांशुश्चन्द्रस्तेजइवात्मजम्॥2.19.37॥<br>
वाचामधुरनयारामःसर्वंसम्मानयन्जनम्।<br>
मातुःसमीपंधीरात्माप्रविवेशमहायशाः॥2.19.38॥<br>
तंगुणैःसमतांप्राप्तोभ्राताविपुलविक्रमः।<br>
सौमित्रिरनुवव्राजधारयन्दुःखमात्मजम्॥2.19.39॥<br>
प्रविश्यवेश्मातिभृशंमुदान्वितंसमीक्ष्यतांचार्थविपत्तिमागताम्।<br>
नचैवरामोऽत्रजगामविक्रियांसुहृज्जनस्यात्मविपत्तिशङ्कया॥2.19.40॥</div></div><script>ac.playbackRate=0.5+parseInt(slider.value)/200</script></body>
</html>