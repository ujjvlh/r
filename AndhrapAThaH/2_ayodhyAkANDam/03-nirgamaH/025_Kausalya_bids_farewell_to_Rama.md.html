<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-025-Kousalya_Ashirvachanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
साऽपनीयतमायासमुपस्पृश्यजलंशुचिः।<br>
चकारमातारामस्यमङ्गलानिमनस्विनी॥2.25.1॥<br>
नशक्यसेवारयितुंगच्छेदानींरघूत्तम।<br>
शीघ्रंचविनिवर्त्तस्ववर्त्तस्वचसतांक्रमे॥2.25.2॥<br>
यंपालयसिधर्मंत्वंधृत्याचनियमेनच।<br>
सवैराघवशार्दूलधर्मस्त्वामभिरक्षतु॥2.25.3॥<br>
येभ्यःप्रणमसेपुत्रचैत्येष्वायतनेषुच।<br>
तेचत्वामभिरक्षन्तुवनेसहमहर्षिभिः॥2.25.4॥<br>
यानिदत्तानितेऽस्त्राणिविश्वामित्रेणधीमता।<br>
तानित्वामभिरक्षन्तुगुणैःसमुदितंसदा॥2.25.5॥<br>
पितृशुश्रूषयापुत्रमातृशुश्रूषयातथा।<br>
सत्येनचमहाबाहोचिरञ्जीवाभिरक्षितः॥2.25.6॥<br>
स्थण्डिलानिविचित्राणिशैलावृक्षाःक्षुपाह्रदाः।<br>
पतङ्गाःपन्नगाःसिंहास्त्वांरक्षन्तुनरोत्तम॥2.25.7॥<br>
स्वस्तिसाध्याश्चविश्वेचमरुतश्चमहर्षयः।<br>
स्वस्तिधाताविधाताचस्वस्तिपूषाभगोऽर्यमा॥2.25.8॥<br>
लोकपालाश्चतेसर्वेवासवप्रमुखास्तथा।<br>
ऋतवश्चैवपक्षाश्चमासास्संवत्सराःक्षपाः॥2.25.9॥<br>
दिनानिचमुहूर्त्ताश्चस्वस्तिकुर्वन्तुतेसदा।<br>
स्मृतिर्धृतिश्चधर्मश्चपातुत्वांपुत्रसर्वतः॥2.25.10॥<br>
स्कन्दश्चभगवान्देवःसोमश्चसबृहस्पतिः।<br>
सप्तर्षयोनारदश्चतेत्वांरक्षन्तुसर्वतः॥2.25.11॥<br>
याश्चापिसर्वतःसिद्धादिशश्चसदिगीश्वराः।<br>
स्तुतामयावनेतस्मिन्पान्तुत्वांपुत्रनित्यशः॥2.25.12॥<br>
शैलाःसर्वेसमुद्राश्चराजावरुणएवच।<br>
द्यौरन्तरिक्षंपृथिवीनद्यःसर्वास्तथैवच॥2.25.13॥<br>
नक्षत्राणिचसर्वाणिग्रहाश्चसहदेवताः।<br>
अहोरात्रेतथासन्ध्येपान्तुत्वांवनमाश्रितम्॥2.25.14॥<br>
ऋतवश्चैवषट्पुण्यामासाःसंवत्सरास्तथा।<br>
कलाश्चकाष्ठाश्चतथातवशर्मदिशन्तुते॥2.25.15॥<br>
महावनेविचरतोमुनिवेषस्यधीमतः।<br>
तवादित्याश्चदैत्याश्चभवन्तुसुखदास्सदा॥2.25.16॥<br>
राक्षसानांपिशाचानांरौद्राणांक्रूरकर्मणाम्।<br>
क्रव्यादानाञ्चसर्वेषांमाभूत्पुत्रकतेभयम्॥2.25.17॥<br>
प्लवगावृश्चिकादंशामशकाश्चैवकानने।<br>
सरीसृपाश्चकीटाश्चमाभूवन्गहनेतव॥2.25.18॥<br>
महाद्विपाश्चसिंहाश्चव्याघ्राऋक्षाश्चदंष्ट्रिणः।<br>
महिषाःशृङ्गिणोरौद्रानतेद्रुह्यन्तुपुत्रक॥2.25.19॥<br>
नृमांसभोजनारौद्रायेचान्येसत्त्वजातयः।<br>
माचत्वांहिंसिषुःपुत्रमयासंपूजितास्त्विह॥2.25.20॥<br>
आगमास्तेशिवाःसन्तुसिद्ध्यन्तुचपराक्रमाः।<br>
सर्वसम्पत्तयेरामस्वस्तिमान्गच्छपुत्रक॥2.25.21॥<br>
स्वस्तितेऽस्त्वान्तरिक्षेभ्यःपार्थिवेभ्यःपुनःपुनः।<br>
सर्वेभ्यश्चैवदेवेभ्योयेचतेपरिपन्थिनः॥2.25.22॥<br>
गुरुःसोमश्चसूर्यश्चधनदोऽथयमस्तथा।<br>
पान्तुत्वामर्चितारामदण्डकारण्यवासिनम्॥2.25.23॥<br>
अग्निर्वायुस्तथाधूमोमन्त्राश्चर्षिमुखाच्च्युताः।<br>
उपस्पर्शनकालेतुपान्तुत्वांरघुनन्दन॥2.25.24॥<br>
सर्वलोकप्रभुर्ब्रह्माभूतभर्त्तातथर्षयः।<br>
येचशेषाःसुरास्तेत्वांरक्षन्तुवनवासिनम्॥2.25.25॥<br>
इतिमाल्यैःसुरगणान्गन्धैश्चापियशस्विनी।<br>
स्तुतिभिश्चानुकूलाभिरानर्चायतलोचना॥2.25.26॥<br>
ज्वलनंसमुपादायब्राह्मणेनमहात्मना।<br>
हावयामासविधिनाराममङ्गलकारणात्॥2.25.27॥<br>
घृतंश्वेतानिमाल्यानिसमिधःश्वेतसर्षपान्।<br>
उपसम्पादयामासकौसल्यापरमाङ्गना॥2.25.28॥<br>
उपाध्यायःसविधिनाहुत्वाशान्तिमनामयम्।<br>
हुतहव्यावशेषेणबाह्यंबलिमकल्पयत्॥2.25.29॥<br>
मधुदध्यक्षतघृतैःस्वस्तिवाच्यद्विजांस्ततः।<br>
वाचयामासरामस्यवनेस्वस्त्ययनक्रियाः॥2.25.30॥<br>
ततस्तस्मैद्विजेन्द्रायराममातायशस्विनी।<br>
दक्षिणांप्रददौकाम्यांराघवंचेदमब्रवीत्॥2.25.31॥<br>
यन्मङ्गलंसहस्राक्षेसर्वदेवनमस्कृते।<br>
वृत्रनाशेसमभवत्तत्तेभवतुमङ्गलम्॥2.25.32॥<br>
यन्मङ्गलंसुपर्णस्यविनताऽकल्पयत्पुरा।<br>
अमृतंप्रार्थयानस्यतत्तेभवतुमङ्गलम्॥2.25.33॥<br>
अमृतोत्पादनेदैत्यान्घ्नतोवज्रधरस्ययत्।<br>
अदितिर्मङ्गलंप्रादात्तत्तेभवतुमङ्गलम्॥2.25.34॥<br>
त्रीन्विक्रमान्प्रक्रमतोविष्णोरमिततेजसः।<br>
यदासीन्मङ्गलंरामतत्तेभवतुमङ्गलम्॥2.25.35॥<br>
ऋतवःसागराद्वीपावेदालोकादिशश्चते।<br>
मङ्गलानिमहाबाहोदिशन्तुशुभमङ्गलाः॥2.25.36॥<br>
इतिपुत्रस्यशेषांश्चकृत्वाशिरसिभामिनी।<br>
गन्धैश्चापिसमालभ्यराममायतलोचना॥2.25.37॥<br>
ओषधींचापिसिद्धार्थांविशल्यकरणींशुभाम्।<br>
चकाररक्षांकौसल्यामन्त्रैरभिजजापच॥2.25.38॥<br>
उवाचातिप्रहृष्टेवसादुःखवशवर्त्तिनी।<br>
वाङ्मात्रेणनभावेनवाचासंसज्जमानया॥2.25.39॥<br>
आनम्यमूर्ध्निचाघ्रायपरिष्वज्ययशस्विनी।<br>
अवदत्पुत्रसिद्धार्थोगच्छरामयथासुखम्॥2.25.40॥<br>
अरोगंसर्वसिद्धार्थमयोध्यांपुनरागतम्।<br>
पश्यामित्वांसुखंवत्ससुस्थितंराजवर्त्मनि॥2.25.41॥<br>
प्रणष्टदुःखसङ्कल्पाहर्षविद्योतितानना।<br>
द्रक्ष्यामित्वांवनात्प्राप्तंपूर्णचन्द्रमिवोदितम्॥2.25.42॥<br>
भद्रासनगतंरामवनवासादिहागतम्।<br>
द्रक्ष्यामिचपुनस्त्वांतुतीर्णवन्तंपितुर्वचः॥2.25.43॥<br>
मङ्गलैरुपसम्पन्नोवनवासादिहागतः।<br>
वध्वाममचनित्यंत्वंकामान्संवर्द्धयाहिभो॥2.25.44॥<br>
मयार्चितादेवगणाःशिवादयोमहर्षयोभूतमहासुरोरगाः।<br>
अभिप्रयातस्यवनंचिरायतेहितानिकांक्षन्तुदिशश्चराघव॥2.25.45॥<br>
इतीवचाश्रुप्रतिपूर्णलोचनासमाप्यचस्वस्त्ययनंयथाविधि।<br>
प्रदक्षिणंचैवचकारराघवंपुनःपुनश्चापिनिपीड्यसस्वजे॥2.25.46॥<br>
तथातुदेव्यासकृतप्रदक्षिणोनिपीड्यमातुश्चरणौपुनःपुनः।<br>
जगामसीतानिलयंमहायशास्सराघवःप्रज्वलितःस्वयाश्रिया॥2.25.47॥</div></div><script>ac.playbackRate=0.5+parseInt(slider.value)/200</script></body>
</html>