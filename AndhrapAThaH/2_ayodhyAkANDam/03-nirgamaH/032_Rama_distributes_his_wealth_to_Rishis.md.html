<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-032-Lakshmanaaya_Mamathihi.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
ततःशासनमाज्ञायभ्रातुःशुभतरंप्रियम्।<br>
गत्वासप्रविवेशाशुसुयज्ञस्यनिवेशनम्॥2.32.1॥<br>
तंविप्रमग्न्यगारस्थंवन्दित्वालक्ष्मणोऽब्रवीत्।<br>
सखेऽभ्यागच्छपश्यत्वंवेश्मदुष्करकारिणः॥2.32.2॥<br>
ततःसन्ध्यामुपास्याशुगत्वासौमित्रिणासह।<br>
जुष्टंतत्प्राविशल्लक्ष्म्यारम्यंरामनिवेशनम्॥2.32.3॥<br>
तमागतंवेदविदंप्राञ्जलिःसीतयासह।<br>
सुयज्ञमभिचक्रामराघवोऽग्निमिवार्चितम्॥2.32.4॥<br>
जातरूपमयैर्मुख्यैरङ्गदैःकुण्डलैःशुभैः।<br>
सहेमसूत्रैर्मणिभिःकेयूरैर्वलयैरपि॥2.32.5॥<br>
अन्यैश्चरत्नैर्बहुभिःकाकुत्स्थःप्रत्यपूजयत्।<br>
सुयज्ञंसतदोवाचरामःसीताप्रचोदितः॥2.32.6॥<br>
हारंचहेमसूत्रंचभार्यायैसौम्यहारय।<br>
रशनांचाधुनासीतादातुमिच्छतितेसखे॥2.32.7॥<br>
अङ्गदानिविचित्राणिकेयूराणिशुभानिच।<br>
प्रयच्छतिसखेतुभ्यंभार्यायैगच्छतीवनम्॥2.32.8॥<br>
पर्यङ्कमग्र्यास्तरणंनानारत्नविभूषितम्।<br>
तमपीच्छतिवैदहीप्रतिष्ठापयितुंत्वयि॥2.32.9॥<br>
नागःशत्रुञ्जयोनाममातुलोऽयंददौमम।<br>
तंतेगजसहस्रेणददामिद्विजपुङ्गव॥2.32.10॥<br>
इत्युक्तःसहिरामेणसुयज्ञःप्रतिगृह्यतत्।<br>
रामलक्ष्मणसीतानांप्रयुयोजाशिषःशुभाः॥2.32.11॥<br>
अथभ्रातरमव्यग्रंप्रियंरामःप्रियंवदः।<br>
सौमित्रिंतमुवाचेदंब्रह्मेवत्रिदशेश्वरम्॥2.32.12॥<br>
अगस्त्यंकौशिकञ्चैवतावुभौब्राह्मणोत्तमौ।<br>
अर्चयाहूयसौमित्रेरत्नैःसस्यमिवाम्बुभिः॥2.32.13॥<br>
तर्पयस्वमहाबाहोगोसहस्रैश्चमानद।<br>
सुवर्णैरजतैश्चैवमणिभिश्चमहाधनैः॥2.32.14॥<br>
कौसल्यांचयआशीर्भिभक्तःपर्युपतिष्ठति।<br>
आचार्यस्तैत्तिरीयाणामभिरूपश्चवेदवित्॥2.32.15॥<br>
तस्ययानंचदासीश्चसौमित्रेसम्प्रदापय।<br>
कौशेयानिचवस्त्राणियावत्तुष्यतिसद्विजः॥2.32.16॥<br>
तोषयैनंमहार्हेश्चरर्त्नैर्वस्त्रैर्धनैस्तथा।<br>
पशुकाभिश्चसर्वाभिर्गवांदशशतेनच॥2.32.17॥<br>
येचेमेकठकालापाबहवोदण्डमाणवाः॥2.32.18॥<br>
अलसाःस्वादुकामाश्चमहतांचापिसम्मताः।<br>
तेषामशीतियानानिरत्नपूर्णानिदापय॥2.32.19॥<br>
शालिवाहसहस्रंचद्वेशतेभद्रकांस्तथा।<br>
व्यञ्जनार्थंचसौमित्रेगोसहस्रमुपाकुरु॥2.32.20॥<br>
मेखलीनांमहासङ्घःकौसल्यांसमुपस्थितः।<br>
तेषांसहस्रंसौमित्रेप्रत्येकंसम्प्रदापय॥2.32.21॥<br>
अम्बायथाचसानन्देत्कौसल्याममदक्षिणाम्।<br>
तथाद्विजातींस्तान्सर्वाल्लँक्ष्मणार्चयसर्वशः॥2.32.22॥<br>
ततःसपुरुषव्याघ्रस्तद्धनंलक्ष्मणःस्वयम्।<br>
यथोक्तंब्राह्मणेन्द्राणामददाद्धनदोयथा॥2.32.23॥<br>
अथाब्रवीद्बाष्पकलांस्तिष्ठतश्चोपजीविनः।<br>
सम्प्रदायबहुद्रव्यमेकैकस्योपजीवनम्॥2.32.24॥<br>
लक्ष्मणस्यचयद्वेश्मगृहंचयदिदंमम।<br>
अशून्यंकार्यमेकैकंयावदागमनंमम॥2.32.25॥<br>
इत्युक्त्वादुःखितंसर्वंजनंतमुपजीविनम्।<br>
उवाचेदंधनाध्यक्षंधनमानीयतामिति॥2.32.26॥<br>
ततोऽस्यधनमाजह्रुःसर्वमेवोपजीविनः।<br>
सराशिःसुमहांस्तत्रदर्शनीयोह्यदृश्यत॥2.32.27॥<br>
ततःसपुरुषव्याघ्रस्तद्धनंसहलक्ष्मणः।<br>
द्विजेभ्योबालवृद्धेभ्यःकृपणेभ्योह्यदापयत्॥2.32.28॥<br>
तत्रासीत्पिङ्गलोगार्ग्यस्त्रिजटोनामवैद्विजः।<br>
उञ्छवृत्तिर्वनेनित्यंफालकुद्दाललाङ्गली॥2.32.29॥<br>
तंवृद्धंतरुणीभार्याबालानादायदारकान्।<br>
अब्रवीद्ब्राह्मणंवाक्यंदारिद्र्येणाभिपीडिता॥2.32.30॥<br>
अपास्यफालंकुद्दालंकुरुष्ववचनंमम।<br>
रामंदर्शयधर्मज्ञंयदिकिञ्चिदवाप्स्यसि॥2.32.31॥<br>
सभार्यावचनंश्रुत्वाशाटीमाच्छाद्यदुश्छदाम्।<br>
सप्रातिष्ठतपन्थानंयत्ररामनिवेशनम्॥2.32.32॥<br>
भृग्वङ्गिरसमंदीप्त्यात्रिजटंजनसंसदि।<br>
आपञ्चमायाःकक्ष्यायाःनैनंकश्चिदवारयत्॥2.32.33॥<br>
निर्द्धनोबहुपुत्रोऽस्मिराजपुत्रमहायशः।<br>
उञ्छवृत्तिर्वनेनित्यंप्रत्यवेक्षस्वमामिति॥2.32.34॥<br>
तमुवाचततोरामःपरिहाससमन्वितम्॥2.32.35॥<br>
गवांसहस्रमप्येकंनतुविश्राणितंमया।<br>
परिक्षिपसिदण्डेनयावत्तावदवाप्स्यसि॥2.32.36॥<br>
सशाटींत्वरितःकट्यांसम्भ्रान्तःपरिवेष्ट्यताम्।<br>
आविध्यदण्डंचिक्षेपसर्वप्राणेनवेगितः॥2.32.37॥<br>
सतीर्त्वासरयूपारंदण्डस्तस्यकराच्च्युतः।<br>
गोव्रजेबहुसाहस्रेपपातोक्षणसन्निधौ॥2.32.38॥<br>
तंपरिष्वज्यधर्मात्माआतस्मात्सरयूतटात्।<br>
आनयामासतागोपैस्त्रिजटायाश्रमंप्रति॥2.32.39॥<br>
उवाचचततोरामःतंगार्ग्यमभिसान्त्वयन्।<br>
मन्युर्नखलुकर्त्तव्यःपरिहासोह्ययंमम॥2.32.40॥<br>
इदंहितेजस्तवयद्दुरत्ययंतदेवजिज्ञासितुमिच्छतामया।<br>
इमंभवानर्थमभिप्रचोदितोवृणीष्वकिंचेदपरंव्यवस्यति॥2.32.41॥<br>
ब्रवीमिसत्येननतेऽस्तियन्त्रणाधनंहियद्यन्ममविप्रकारणात्।<br>
भवत्सुसम्यक्प्रतिपादनेनतन्मयार्जितंप्रीतियशस्करंभवेत्॥2.32.42॥<br>
ततःसभार्यस्त्रिजटोमहामुनिर्गवामनीकंप्रतिगृह्यमोदितः।<br>
यशोबलप्रीतिसुखोपबृंहिणीस्तदाशिषःप्रत्यवदन्महात्मनः॥2.32.43॥<br>
सचापिरामःप्रतिपूर्णमानसोमहद्धनंधर्मबलैरुपार्जितम्।<br>
नियोजयामाससुहृज्जनेचिराद्यथार्हसम्मानवचःप्रचोदितः॥2.32.44॥<br>
द्विजःसुहृद्भृत्यजनोऽथवातदादरिद्रभिक्षाचरणश्चयोऽभवत्।<br>
नतत्रकश्चिन्नबभूवतर्पितोयथार्हसम्माननदानसम्भ्रमैः॥2.32.45॥</div></div><script>ac.playbackRate=0.5+parseInt(slider.value)/200</script></body>
</html>