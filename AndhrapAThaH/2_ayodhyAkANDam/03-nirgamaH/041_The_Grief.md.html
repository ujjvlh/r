<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-041-Praja_Shoka_Varnanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तस्मिंस्तुपुरुषव्याघ्रेविनिर्यातेकृताञ्जलौ।<br>
आर्तशब्दोऽथसंजज्ञेस्त्रीणामन्तःपुरेमहान्॥2.41.1॥<br>
अनाथस्यजनस्यास्यदुर्बलस्यतपस्विनः।<br>
योगतिःशरणंचासीत्सनाथःक्वनुगच्छति॥2.41.2॥<br>
नक्रुद्ध्यत्यभिशप्तोपिक्रोधनीयानिवर्जयन्।<br>
क्रुद्धान्प्रसादयन्सर्वान्समदुःखःक्वचिद्गतः॥2.41.3॥<br>
कौसल्यायांमहातेजायथामातरिवर्तते।<br>
तथायोवर्त्ततेऽस्मासुमहात्माक्वनुगच्छति॥2.41.4॥<br>
कैकेय्याक्लिश्यमानेनराज्ञासञ्चोदितोवनम्।<br>
परित्राताजनस्यास्यजगतःक्वनुगच्छति॥2.41.5॥<br>
अहोनिश्चेतनोराजाजीवलोकस्यसम्प्रियम्।<br>
धर्म्यंसत्यव्रतंरामंवनवासेप्रवत्स्यति॥2.41.6॥<br>
इतिसर्वामहिष्यस्ताविवत्साइवधेनवः।<br>
रुरुदुश्चैवदुःखार्त्ताःसस्वरंचविचुक्रुशुः॥2.41.7॥<br>
सतमन्तःपुरेघोरमार्तशब्दंमहीपतिः।<br>
पुत्रशोकाभिसन्तप्तःश्रुत्वाचासीत्सुदुःखितः॥2.41.8॥<br>
नाग्निहोत्राण्यहूयन्तनापचन्गृहमेधिनः।<br>
अकुर्वन्नप्रजाःकार्यंसूर्यश्चान्तरधीयत॥2.41.9॥<br>
व्यसृजन्कवलान्नागागावोवत्सान्नपाययन्।<br>
पुत्रंप्रथमजंलब्ध्वाजननीनाभ्यनन्दत॥2.41.10॥<br>
त्रिशङ्कुर्लोहिताङ्गश्चबृहस्पतिबुधावपि।<br>
दारुणाःसोममभ्येत्यग्रहाःसर्वेव्यवस्थिताः॥2.41.11॥<br>
नक्षत्राणिगतार्चीषिग्रहाश्चगततेजसः।<br>
विशाखास्तुसधूमाश्चनभसिप्रचकाशिरे॥2.41.12॥<br>
कालिकानिलवेगेनमहोदधिरिवोत्थितः।<br>
रामेवनंप्रव्रजितेनगरंप्रचचालतत्॥2.41.13॥<br>
दिशःपर्याकुलाःसर्वास्तिमिरेणेवसंवृताः।<br>
नग्रहोनापिनक्षत्रंप्रचकाशेनकिञ्चन॥2.41.14॥<br>
अकस्मान्नागरःसर्वोजनोदैन्यमुपागमत्।<br>
आहारेवाविहारेवानकश्चिदकरोन्मनः॥2.41.15॥<br>
शोकपर्यायसन्तप्तःसततंदीर्घमुच्छ्वसन्।<br>
अयोध्यायांजनःसर्वःशुशोचजगतीपतिम्॥2.41.16॥<br>
बाष्पपर्याकुलमुखोराजमार्गगतोजनः।<br>
नहृष्टोलक्ष्यतेकश्चित्सर्वःशोकपरायणः॥2.41.17॥<br>
नवातिपवनःशीतोनशशीसौम्यदर्शनः।<br>
नसूर्यस्तपतेलोकंसर्वंपर्याकुलंजगत्॥2.41.18॥<br>
अनर्थिनःसुताःस्त्रीणांभर्त्तारोभ्रातरस्तथा।<br>
सर्वेसर्वंपरित्यज्यराममेवान्वचिन्तयन्॥2.41.19॥<br>
येतुरामस्यसुहृदःसर्वेतेमूढचेतसः।<br>
शोकभारेणचाक्रान्ताःशयनंनजहुस्तदा॥2.41.20॥<br>
ततस्त्वयोध्यारहितामहात्मनापुरन्दरेणेवमहीसपर्वता।<br>
चचालघोरंभयशोकपीडितासनागयोधाश्वगणाननादच॥2.41.21॥</div></div><script>ac.playbackRate=0.5+parseInt(slider.value)/200</script></body>
</html>