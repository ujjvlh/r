<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-024-Ramasya_Kousalyopadeshaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
तंसमीक्ष्यत्ववहितंपितुर्निर्देशपालने।<br>
कौसल्याबाष्पसंरुद्धावचोधर्मिष्ठमब्रवीत्॥2.24.1॥<br>
अदृष्टदुःखोधर्मात्मासर्वभूतप्रियंवदः।<br>
मयिजातोदशरथात्कथमुञ्छेनवर्त्तयेत्॥2.24.2॥<br>
यस्यभृत्याश्चदासाश्चमृष्टान्यन्नानिभुञ्जते।<br>
कथंसभोक्ष्यतेनाथोवनेमूलफलान्ययम्॥2.24.3॥<br>
कएतच्छ्रद्दधेत्श्रुत्वाकस्यवानभेवद्भयम्।<br>
गुणवान्दयितोराजाराघवोयद्विवास्यते॥2.24.4॥<br>
नूनंतुबलवान्लोकेकृतान्तःसर्वमादिशन्।<br>
लोकेरामाभिरामस्त्वंवनंयत्रगमिष्यसि॥2.24.5॥<br>
अयंतुमामात्मभवस्तवादर्शनमारुतः।<br>
विलापदुःखसमिधोरुदिताश्रुहुताहुतिः॥2.24.6॥<br>
चिन्ताबाष्पमहाधूमस्तवादर्शनचित्तजः।<br>
कर्शयित्वाभृशंपुत्रनिश्वासायाससम्भवः॥2.24.7॥<br>
त्वयाविहीनामिहमांशोकाग्निरतुलोमहान्।<br>
प्रधक्ष्यतियथाकक्षंचित्रभानुर्हिमात्यये॥2.24.8॥<br>
कथंहिधेनुःस्वंवत्संगच्छन्तंनानुगच्छति।<br>
अहंत्वाऽनुगमिष्यामिपुत्रयत्रगमिष्यसि॥2.24.9॥<br>
तथानिगदितंमात्रातद्वाक्यंपुरुषर्षभः।<br>
श्रुत्वारामोऽब्रवीद्वाक्यंमातरंभृशदुःखिताम्॥2.24.10॥<br>
कैकेय्यावञ्चितोराजामयिचारण्यमाश्रिते।<br>
भवत्याचपरित्यक्तोननूनंवर्त्तयिष्यति॥2.24.11॥<br>
भर्तुःकिलपरित्यागोनृशंसःकेवलंस्त्रियाः।<br>
सभवत्यानकर्तव्योमनसापिविगर्हितः॥2.24.12॥<br>
यावज्जीवतिकाकुत्स्थःपितामेजगतीपतिः।<br>
शुश्रूषाक्रियतांतावत्सहिधर्मस्सनातनः॥2.24.13॥<br>
एवमुक्तातुरामेणकौसल्याशुभदर्शना।<br>
तथैत्युवाचसुप्रीताराममक्लिष्टकारिणम्॥2.24.14॥<br>
एवमुक्तस्तुवचनंरामोधर्मभृतांवरः।<br>
भूयस्तामब्रवीद्वाक्यंमातरंभृशदुःखिताम्॥2.24.15॥<br>
मयाचैवभवत्याचकर्त्तव्यंवचनंपितुः।<br>
राजाभर्त्तागुरुःश्रेष्ठःसर्वेषामीश्वरःप्रभुः॥2.24.16॥<br>
इमानितुमहारण्येविहृत्यनवपञ्चच।<br>
वर्षाणिपरमप्रीतःस्थास्यामिवचनेतव॥2.24.17॥<br>
एवमुक्ताप्रियंपुत्रबाष्पपूर्णाननातदा।<br>
उवाचपरमार्तातुकौसल्यापुत्रवत्सला॥2.24.18॥<br>
नयमामपिकाकुत्स्थवनंवन्यांमृगीमिव।<br>
यदितेगमनेबुद्धिःकृतापितुरपेक्षया॥2.24.19॥<br>
तांतथारुदतींरामोरुदन्वचनमब्रवीत्॥2.24.20॥<br>
जीवन्त्याहिस्त्रियाभर्त्तादैवतंप्रभुरेवच।<br>
भवत्याममचैवाद्यराजाप्रभवतिप्रभुः॥2.24.21॥<br>
भरतश्चापिधर्मात्मासर्वभूतप्रियंवदः।<br>
भवतीमनुवर्त्तेतसहिधर्मरतःसदा॥2.24.22॥<br>
यथामयितुनिष्क्रान्तेपुत्रशोकेनपार्थिवः।<br>
श्रमंनावाप्नुयात्किञ्चिदप्रमत्तातथाकुरु॥2.24.23॥<br>
दारुणश्चाप्ययंशोकोयथैनंनविनाशयेत्।<br>
राज्ञोवृद्धस्यसततंहितंचरसमाहिता॥2.24.24॥<br>
व्रतोपवासनिरतायानारीपरमोत्तमा।<br>
भर्त्तारंनानुवर्त्तेतसातुपापगतिर्भवेत्॥2.24.25॥<br>
भर्तृशुश्रूषयानारीलभतेस्वर्गमुत्तमम्।<br>
अपियानिर्नमस्कारानिवृत्तादेवपूजनात्॥2.24.26॥<br>
शुश्रूषामेवकुर्वीतभर्तुःप्रियहितेरता।<br>
एषधर्मःपुरादृष्टोलोकेवेदेश्रुतःस्मृतः॥2.24.27॥<br>
अग्निकार्येषुचसदासुमनोभिश्चदेवताः।<br>
पूज्यास्तेमत्कृतेदेविब्राह्मणाश्चैवसुव्रताः॥2.24.28॥<br>
एवंकालंप्रतीक्षस्वममागमनकांक्षिणी।<br>
नियतानियताहाराभर्तृशुश्रूषणेरता॥2.24.29॥<br>
प्राप्स्यसेपरमंकामंमयिप्रत्यागतेसति।<br>
यदिधर्मभृतांश्रेष्ठोधारयिष्यतिजीवितम्॥2.24.30॥<br>
एवमुक्तातुरामेणबाष्पपर्याकुलेक्षणा।<br>
कौसल्यापुत्रशोकार्त्तारामंवचनमब्रवीत्॥2.24.31॥<br>
गमनेसुकृतांबुद्धिंनतेशक्नोमिपुत्रक।<br>
विनिवर्त्तयितुंवीरनूनंकालोदुरत्ययः॥2.24.32॥<br>
गच्छपुत्रत्वमेकाग्रोभद्रंतेऽस्तुसदाविभो।<br>
पुनस्त्वयिनिवृत्तेतुभविष्यामिगतक्लमा॥2.24.33॥<br>
प्रत्यागतेमहाभागेकृतार्थेचरितव्रते।<br>
पितुरानृण्यतांप्राप्तेत्वयिलप्स्येपरंसुखम्॥2.24.34॥<br>
कृतान्तस्यगतिःपुत्रदुर्विभाव्यासदाभुवि।<br>
यस्त्वांसञ्चोदयतिमेवचआच्छिद्यराघव॥2.24.35॥<br>
गच्छेदानींमहाबाहोक्षेमेणपुनरागतः।<br>
नन्दयिष्यसिमांपुत्रसाम्नावाक्येनचारुणा॥2.24.36॥<br>
अपीदानींसकालःस्यात्वनात्प्रत्यागतंपुनः।<br>
यत्त्वांपुत्रकपश्येयंजटावल्कलधारिणम्॥2.24.37॥<br>
तथाहिरामंवनवासनिश्चितंसमीक्ष्यदेवीपरमेणचेतसा।<br>
उवाचरामंशुभलक्षणंवचोबभूवचस्वस्त्ययनाभिकांक्षिणी॥2.24.38॥</div></div><script>ac.playbackRate=0.5</script></body>
</html>