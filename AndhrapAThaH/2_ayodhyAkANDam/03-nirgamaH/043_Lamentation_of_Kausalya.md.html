<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-043-Kousalya_Kroshaha.mp3" type="audio/mpeg"></audio><br>
<br>
<br>
ततःसमीक्ष्यशयनेसन्नंशोकेनपार्थिवम्।<br>
कौसल्यापुत्रशोकार्त्तातमुवाचमहीपतिम्॥2.43.1॥<br>
राघवेनरशार्दूलेविषमुप्त्वाविजिह्मताम्।<br>
विचरिष्यतिकैकेयीनिर्मुक्तेवहिपन्नगी॥2.43.2॥<br>
विवास्यरामंसुभगालब्धकामासमाहिता।<br>
त्रासयिष्यतिमांभूयोदुष्टाहिरिववेश्मनि॥2.43.3॥<br>
अथस्मनगरेरामश्चरन्भैक्षंगृहेवसेत्।<br>
कामकारोवरंदातुमपिदासंममात्मजम्॥2.43.4॥<br>
पातयित्वातुकैकेय्यारामंस्थानाद्यथेष्टतः।<br>
प्रदिष्टोरक्षसांभागःपर्वणीवाहिताग्निना॥2.43.5॥<br>
गजराजगतिर्वीरोमहाबाहुर्धनुर्धरः।<br>
वनमाविशतेनूनंसभार्यःसहलक्ष्मणः॥2.43.6॥<br>
वनेत्वदृष्टदुःखानांकैकेय्यानुमतेत्वया।<br>
त्यक्तानांवनवासायकान्ववस्थाभविष्यति॥2.43.7॥<br>
तेरत्नहीनास्तरुणाःफलकालेविवासिताः।<br>
कथंवत्स्यन्तिकृपणःफलमूलैःकृताशनाः॥2.43.8॥<br>
अपीदानींसकालःस्यान्ममशोकक्षयःशिवः।<br>
सभार्य्यंयत्सहभ्रात्रापश्येयमिहराघवम्॥2.43.9॥<br>
सुप्त्वेवोपस्थितौवीरौकदायोध्यांगमिष्यतः।<br>
यशस्विनीहृष्टजनासूच्छ्रितध्वजमालिनी॥2.43.10॥<br>
कदाप्रेक्ष्यनरव्याघ्रावरण्यात्पुनरागतौ।<br>
नन्दिष्यतिपुरीहृष्टासमुद्रइवपर्वणि॥2.43.11॥<br>
कदायोध्यांमहाबाहुःपुरींवीरःप्रवेक्ष्यति।<br>
पुरस्कृत्यरथेसीतांवृषभोगोवधूमिव॥2.43.12॥<br>
कदाप्राणिसहस्राणिराजमार्गेममात्मजौ।<br>
लाजैरवकिरिष्यन्तिप्रविशन्तावरिन्दमौ॥2.43.13॥<br>
प्रविशन्तौकदायोध्यांद्रक्ष्यामिशुभकुण्डलौ।<br>
उदग्रायुधनिस्त्रिंशौसशृङ्गाविवपर्वतौ॥2.43.14॥<br>
कदासुमनसःकन्याद्विजातीनांफलानिच।<br>
प्रदिशन्त्यःपुरींहृष्टाःकरिष्यन्तिप्रदक्षिणम्॥2.43.15॥<br>
कदापरिणतोबुद्ध्यावयसाचामरप्रभः।<br>
अभ्युपैष्यतिधर्मज्ञस्त्रिवर्षइवलालयन्॥2.43.16॥<br>
निस्संशयंमयामन्येपुरावीरकदर्यया।<br>
पातुकामेषुवत्सेषुमातॄणांशासिताःस्तनाः॥2.43.17॥<br>
साहंगौरिवसिंहेनविवत्सावत्सलाकृता।<br>
कैकेय्यापुरुषव्याघ्रबलावत्सेवगौर्बलात्॥2.43.18॥<br>
नहितावद्गुणैर्जुष्टंसर्वशास्त्रविशारदम्।<br>
एकपुत्राविनापुत्रमहंजीवितुमुत्सहे॥2.43.19॥<br>
नहिमेजीवितेकिंचित्सामर्थ्यमिहकल्प्यते।<br>
अपश्यन्त्याःप्रियःपुत्रंमहाबाहुंमहाबलम्॥2.43.20॥<br>
अयंहिमांदीपयतेसमुत्थितस्तनूजशोकप्रभवोहुताशनः।<br>
महीमिमांरश्मिभिरुद्धतप्रभोयथानिदाघेभगवान्दिवाकरः॥2.43.21॥<script>ac.playbackRate=0.5</script>