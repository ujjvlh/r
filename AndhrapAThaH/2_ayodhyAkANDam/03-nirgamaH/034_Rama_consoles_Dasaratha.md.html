<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-034-Dasharatha_Murchchaa.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
ततःकमलपत्राक्षःश्यामोनिरुदरोमहान्।<br>
उवाचरामस्तंसूतंपितुराख्याहिमामिति॥2.34.1॥<br>
सरामप्रेषितःक्षिप्रंसन्तापकलुषेन्द्रियः।<br>
प्रविश्यनृपतिंसूतोनिश्वसन्तंददर्शह॥2.34.2॥<br>
उपरक्तमिवादित्यंभस्मच्छन्नमिवानलम्।<br>
तटाकमिवनिस्तोयमपश्यज्जगतीपतिम्॥2.34.3॥<br>
आलोक्यतुमहाप्राज्ञःपरमाकुलचेतसम्।<br>
राममेवानुशोचन्तंसूतःप्राञ्जलिरासदत्॥2.34.4॥<br>
तंवर्द्धयित्वाराजानंसूतःपूर्वंजयाशिषा।<br>
भयविक्लवयावाचामन्दयाश्लक्ष्णमब्रवीत्॥2.34.5॥<br>
अयंसपुरुषव्याघ्रोद्वारितिष्ठतितेसुतः।<br>
ब्राह्मणेभ्योधनंदत्त्वासर्वंचैवोपजीविनाम्॥2.34.6॥<br>
सत्वापश्यतुभद्रंतेरामःसत्यपराक्रमः।<br>
सर्वान्सुहृदआपृच्छयत्वामिदानींदिदृक्षते॥2.34.7॥<br>
गमिष्यतिमहारयण्यंतंपश्यजगतीपते।<br>
वृतंराजगुणैःसर्वैरादित्यमिवरश्मिभिः॥2.34.8॥<br>
ससत्यवादीधर्मात्मागाम्भीर्यात्सागरोपमः।<br>
आकाशइवनिष्पङ्कोनरेन्द्रःप्रत्युवाचतम्॥2.34.9॥<br>
सुमन्त्रानयमेदारान्येकेचिदिहमामकाः।<br>
दारैःपरिवृतःसर्वैर्द्रष्टुमिच्छामिधार्मिकम्॥2.34.10॥<br>
सोन्तःपुरमतीत्यैवस्त्रियस्तावाक्यमब्रवीत्।<br>
आर्याह्वयतिवोराजागम्यतांतत्रमाचिरम्॥2.34.11॥<br>
एवमुक्ताःस्त्रियःसर्वाःसुमन्त्रेणनृपाज्ञया।<br>
प्रचक्रमुस्तद्भवनंभर्तुराज्ञायशासनम्॥2.34.12॥<br>
अर्द्धसप्तशतास्तास्तुप्रमदास्ताम्रलोचनाः।<br>
कौसल्यांपरिवार्याथशनैर्जग्मुर्धृतव्रताः॥2.34.13॥<br>
आगतेषुचदारेषुसमवेक्ष्यमहीपतिः।<br>
उवाचराजातंसूतंसुमन्त्रानयमेसुतम्॥2.34.14॥<br>
ससूतोराममादायलक्ष्मणंमैथिलींतदा।<br>
जगामाभिमुखस्तूर्णंसकाशंजगतीपतेः॥2.34.15॥<br>
सराजापुत्रमायान्तंदृष्ट्वादूरात्कृताञ्जलिम्।<br>
उत्पपातासनात्तूर्णमार्त्तःस्त्रीजनसंवृतः॥2.34.16॥<br>
सोभिदुद्राववेगेनरामंदृष्ट्वाविशांपतिः।<br>
तमसंप्राप्यदुःखार्त्तःपपातभूविमूर्च्छितः॥2.34.17॥<br>
तंरामोऽभ्यपतत्क्षिप्रंलक्ष्मणश्चमहारथः।<br>
विसंज्ञमिवदुःखेनसशोकंनृपतिंतदा॥2.34.18॥<br>
स्त्रीसहस्रनिनादश्चसंजज्ञेराजवेश्मनि।<br>
हाहारामेतिसहसाभूषणध्वनिमूर्च्छितः॥2.34.19॥<br>
तंपरिष्वज्यबाहुभ्यांतावुभौतावुभौरामलक्ष्मणौ।<br>
पर्यङ्केसीतयासार्द्धंरुदन्तःसमवेशयन्॥2.34.20॥<br>
अथरामोमुहूर्त्तेनलब्धसंज्ञंमहीपतिम्।<br>
उवाचप्राञ्जलिर्भूत्वाशोकार्णवपरिप्लुतम्॥2.34.21॥<br>
आपृच्छेत्वांमहाराजसर्वेषामीश्वरोऽसिनः।<br>
प्रस्थितंदण्डकारण्यंपश्यत्वंकुशलेनमाम्॥2.34.22॥<br>
लक्ष्मणंचानुजानीहिसीताचान्वेतिमांवनम्।<br>
कारणैर्बहुभिस्तथ्यैर्वार्यमाणौनचेच्छतः॥2.34.23॥<br>
अनुजानीहिसर्वान्नःशोकमुत्सृज्यमानद।<br>
लक्ष्मण्ांमांचसीतांचप्रजापतिरिवप्रजाः॥2.34.24॥<br>
प्रतीक्षमाणमव्यग्रमनुज्ञांजगतीपतेः।<br>
उवाचराजासंप्रेक्ष्यवनवासायराघवम्॥2.34.25॥<br>
अहंराघवकैकेय्यावरदानेनमोहितः।<br>
अयोध्यायांत्वमेवाद्यभवराजानिगृह्यमाम्॥2.34.26॥<br>
एवमुक्तोनृपतिनारामोधर्मभृतांवरः।<br>
प्रत्युवाचाञ्जलिंकृत्वापितरंवाक्यकोविदः॥2.34.27॥<br>
भवान्वर्षसहस्रायपृथिव्यानृपतेपतिः।<br>
अहंत्वरण्येवत्स्यामिनमेकार्यंत्वयाऽनृतम्॥2.34.28॥<br>
नवपञ्चचवर्षाणिवनवासेविहृत्यते।<br>
पुनःपादौग्रहीष्यामिप्रतिज्ञान्तेनराधिप॥2.34.29॥<br>
रुदन्नार्त्तःप्रियंपुत्रंसत्यपाशेनसंयतः।<br>
कैकेय्याचोद्यमानस्तुमिथोराजातमब्रवीत्॥2.34.30॥<br>
श्रेयसेवृद्धयेतातपुनरागमनायच।<br>
गच्छस्वारिष्टमव्यग्रःपन्थानमकुतोभयम्॥2.34.31॥<br>
नहिसत्यात्मनस्तातधर्माभिमनसस्तव।<br>
विनिवर्त्तयितुंबुद्धिःशक्यतेरघुनन्दन॥2.34.32॥<br>
अद्यत्विदानींरजनींपुत्रमागच्छसर्वथा।<br>
एकाहदर्शनेनापिसाधुतावच्चराम्यहम्॥2.34.33॥<br>
मातरंमांचसंपश्यन्वसेमामद्यशर्वरीम्।<br>
तर्पितःसर्वकामैस्त्वंश्वःकालेसाधयिष्यसि॥2.34.34॥<br>
दुष्करंक्रियतेपुत्रसर्वथाराघवत्वया।<br>
मत्प्रियार्थंप्रियांस्त्यक्त्वायद्यासिविजनंवनम्॥2.34.35॥<br>
नचैतन्मेप्रियंपुत्रशपेसत्येनराघव।<br>
छन्नयाचलितस्त्वस्मिस्त्रियाच्छन्नाग्निकल्पया॥2.34.36॥<br>
वञ्चनायातुलब्धामेतांत्वंनिस्तर्तुमिच्छसि।<br>
अनयावृत्तसादिन्याकैकेय्याऽभिप्रचोदितः॥2.34.37॥<br>
नचैतदाश्चर्यतमंयस्त्वंज्येष्ठःसुतोमम।<br>
अपानृतकथंपुत्रपितरंकर्तुमिच्छसि॥2.34.38॥<br>
अथरामस्तथाश्रुत्वापितुरार्त्तस्यभाषितम्।<br>
लक्ष्मणेनसहभ्रात्रादीनोवचनमब्रवीत्॥2.34.39॥<br>
प्राप्स्यामियानद्यगुणान्कोमेश्वस्तान्प्रदास्यति।<br>
उपक्रमणमेवातःसर्वकामैरहंवृणे॥2.34.40॥<br>
इयंसराष्ट्रासजनाधनधान्यसमाकुला।<br>
मयाविसृष्टावसुधाभरतायप्रदीयताम्॥2.34.41॥<br>
वनवासकृताबुद्धिर्नचमेऽद्यचलिष्यति॥2.34.42॥<br>
यस्तुष्टेनवरोदत्तःकैकेय्यैवरदत्वया।<br>
दीयतांनिखिलेनैवसत्यस्त्वंभवपार्थिव॥2.34.43॥<br>
अहंनिदेशंभवतोयथोक्तमनुपालयन्।<br>
चतुर्दशसमावत्स्येवनेवनचरैःसह॥2.34.44॥<br>
नहिमेकांक्षितंराज्यंसुखमात्मनिवाप्रियम्।<br>
यथानिदेशंकर्तुंवैतवैवरघुनन्दन॥2.34.45॥<br>
अपगच्छतुतेदुःखंमाभूर्बाष्पपरिप्लुतः।<br>
नहिक्षुभ्यतिदुर्द्धर्षःसमुद्रःसरितांपतिः॥2.34.46॥<br>
नैवाहंराज्यमिच्छामिनसुखंनचमैथिलीम्।<br>
नैवसर्वानिमान्कामान्नस्वर्गंनैवजीवितम्॥2.34.47॥<br>
त्वामहंसत्यमिच्छामिनानृतंपुरुषर्षभ।<br>
प्रत्यक्षंतवसत्येनसुकृतेनचतेशपे॥2.34.48॥<br>
नचशक्यंमयातातस्थातुंक्षणमपिप्रभो।<br>
नशोकंधारयस्वैनंनहिमेऽस्तिविपर्ययः॥2.34.49॥<br>
अर्थितोह्यस्मिकैकेय्यावनंगच्छेतिराघव।<br>
मयाचोक्तंव्रजामीतितत्सत्यमनुपालये॥2.34.50॥<br>
माचोत्कण्ठांकृथादेववनेरंस्यामहेवयम्।<br>
प्रशान्तहरिणाकीर्णेनानाशकुननादिते॥2.34.51॥<br>
पिताहिदैवतंतातदेवतानामपिस्मृतम्।<br>
तस्माद्दैवतमित्येवकरिष्यामिपितुर्वचः॥2.34.52॥<br>
चतुर्दशसुवर्षेषुगतेषुनरसत्तम।<br>
पुनर्द्रक्ष्यसिमांप्राप्तंसन्तापोऽयंविमुच्यताम्॥2.34.53॥<br>
येनसंस्तम्भनीयोऽयंसर्वोबाष्पगलोजनः।<br>
सत्वंपुरुषशार्दूलकिमर्थंविक्रियांगतः॥2.34.54॥<br>
पुरंचराष्ट्रंचमहीचकेवलामयाविसृष्टाभरतायदीयताम्।<br>
अहंनिदेशंभवतोऽनुपालयन्वनंगमिष्यामिचिरायसेवितुम्॥2.34.55॥<br>
मयानिसृष्टांभरतोमहीमिमांसशैलखण्डांसपुरांसकाननाम्।<br>
शिवांसुसीमामनुशास्तुकेवलंत्वयायदुक्तंनृपतेतथास्तुतत्॥2.34.56॥<br>
नमेतथापार्थिवधीयतेमनोमहत्सुकामेषुनचात्मनःप्रिये।<br>
यथानिदेशेतवशिष्टसम्मतेव्यपैतुदुःखंतवमत्कृतेऽनघ॥2.34.57॥<br>
तदद्यनैवानघराज्यमव्ययंनसर्वकामान्नसुखंनमैथिलीम्।<br>
नजीवितंत्वामनृतेनयोजयन्वृणीयसत्यंव्रतमस्तुतेतथा॥2.34.58॥<br>
फलानिमूलानिचभक्षयन्वनेगिरींश्चपश्यन्सरितःसरांसिच।<br>
वनंप्रविश्यैवविचित्रपादपंसुखीभविष्यामितवास्तुनिर्वृतिः॥2.34.59॥<br>
एवंसराजाव्यसनाभिपन्नःशोकेनदुःखेनचताम्यमानः।<br>
आलिङ्ग्यपुत्रंसुविनष्टसंज्ञोमोहंगतोनैवचिचेष्टकिंचित्॥2.34.60॥<br>
देव्यस्ततःसंरुरुदुःसमेतास्तांवर्जयित्वानरदेवपत्नीम्।<br>
रुदन्सुमन्त्रोपिजगाममूर्च्छांहाहाकृतंतत्रबभूवसर्वम्॥2.34.61॥</div></div><script>ac.playbackRate=0.5+parseInt(slider.value)/200</script></body>
</html>