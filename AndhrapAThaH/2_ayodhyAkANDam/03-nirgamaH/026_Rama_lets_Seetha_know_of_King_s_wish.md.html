<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-026-Sita_Rama_Samvadaha.mp3" type="audio/mpeg"></audio><br>
<br>
<br>
अभिवाद्यचकौसल्यांरामःसंप्रस्थितोवनम्।<br>
कृतस्वस्त्ययनोमात्राधर्मिष्ठेवर्त्मनिस्थितः॥2.26.1॥<br>
विराजयन्राजसुतोराजमार्गंनरैर्वृतम्।<br>
हृदयान्याममन्थेवजनस्यगुणवत्तया॥2.26.2॥<br>
वैदेहीचापितत्सर्वंनशुश्रावतपस्विनी।<br>
तदेवहृदितस्याश्चयौवराज्याभिषेचनम्॥2.26.3॥<br>
देवकार्यंस्वयंकृत्वाकृत्ज्ञाहृष्टचेतना।<br>
अभिज्ञाराजधर्माणांराजपुत्रंप्रतीक्षते॥2.26.4॥<br>
प्रविवेशाथरामस्तुस्वंवेश्मसुविभूषितम्।<br>
प्रहृष्टजनसम्पूर्णंह्रियाकिञ्चिदवाङ्मुखः॥2.26.5॥<br>
अथसीतासमुत्पत्यवेपमानाचतंपतिम्।<br>
अपश्यत्शोकसन्तप्तंचिन्ताव्याकुलितेन्द्रियम्॥2.26.6॥<br>
तांदृष्ट्वासहधर्मात्मानशशाकमनोगतम्।<br>
तंशोकंराघवःसोढुंततोविवृततांगतः॥2.26.7॥<br>
विवर्णवदनंदृष्ट्वातंप्रस्विन्नममर्षणम्।<br>
आहदुःखाभिसन्तप्ताकिमिदानीमिदंप्रभो॥2.26.8॥<br>
अद्यबार्हस्पतःश्रीमानुक्तःपुष्योनुराघव।<br>
प्रोच्यतेब्राह्मणैःप्राज्ञैःकेनत्वमसिदुर्मनाः॥2.26.9॥<br>
नतेशतशलाकेनजलफेननिभेनच।<br>
आवृतंवदनंवल्गुछत्रेणापिविराजते॥2.26.10॥<br>
व्यजनाभ्यांचमुख्याभ्यांशतपत्रनिभेक्षणम्।<br>
चन्द्रहंसप्रकाशाभ्यांवीज्यतेनतवाननम्॥2.26.11॥<br>
वाग्ग्मिनोवन्दिनश्चापिप्रहृष्टास्त्वांनरर्षभ।<br>
स्तुवन्तोनात्रदृश्यन्तेमङ्गलैःसूतमागधाः॥2.26.12॥<br>
नतेक्षौद्रंचदधिचब्राह्मणावेदपारगाः।<br>
मूर्ध्निमूर्द्धाभिषिक्तस्यदधतिस्मविधानतः॥2.26.13॥<br>
नत्वांप्रकृतयःसर्वाःश्रेणीमुख्याश्चभूषिताः।<br>
अनुव्रजितुमिच्छन्तिपौरजानपदास्तथा॥2.26.14॥<br>
चतुर्भिर्वेगसम्पन्नैर्हयैःकाञ्चनभूषितैः।<br>
मुख्यःपुष्यरथोयुक्ताःकिंनगच्छतितेऽग्रतः॥2.26.15॥<br>
नहस्तीचाग्रतःश्रीमांस्तवलक्षणपूजितः।<br>
प्रयाणेलक्ष्यतेवीरकृष्णमेघगिरिप्रभः॥2.26.16॥<br>
नचकाञ्चनचित्रंतेपश्यामिप्रियदर्शन।<br>
भद्रासनंपुरस्कृत्ययातंवीरपुरस्कृतम्॥2.26.17॥<br>
अभिषेकोयथासज्जःकिमिदानीमिदंतव।<br>
अपूर्वोमुखवर्णश्चनप्रहर्षश्चलक्ष्यते॥2.26.18॥<br>
इतीवविलपन्तींतांप्रोवाचरघुनन्दनः।<br>
सीतेतत्रभवांस्तातःप्रव्राजयतिमांवनम्॥2.26.19॥<br>
कुलेमहतिसम्भूतेधर्मज्ञेधर्मचारिणि।<br>
श्रृणुजानकियेनेदंक्रमेणाभ्यागतंमम॥2.26.20॥<br>
राज्ञासत्यप्रतिज्ञेनपित्रादशरथेनच।<br>
कैकेय्यैमममात्रेतुपुरादत्तौमहावरौ॥2.26.21॥<br>
तयाऽद्यममसज्जेऽस्मिन्नभिषेकेनृपोद्यते।<br>
प्रचोदितःससमयोधर्मेणप्रतिनिर्जितः॥2.26.22॥<br>
पित्रामेभरतश्चापियौवराज्येनियोजितः।<br>
सोऽहंत्वामागतोद्रष्टुंप्रस्थितोविजनंवनम्॥2.26.23॥<br>
भरतस्यसमीपेतुनाहंकथ्यःकदाचन॥2.26.24॥<br>
ऋद्धियुक्ताहिपुरुषानसहन्तेपरस्तवम्।<br>
तस्मान्नतेगुणाःकथ्याभरतस्याग्रतोमम॥2.26.25॥<br>
नापित्वंतेनभर्तव्याविशेषेणकदाचन।<br>
अनुकूलतयाशक्यंसमीपेत्वस्यवर्तितुम्॥2.26.26॥<br>
तस्मैदत्तंनृपतिनायौवराज्यंसनातनम्।<br>
सप्रसाद्यस्त्वयासीतेनृपतिश्चविशेषतः॥2.26.27॥<br>
अहंचापिप्रतिज्ञांतांगुरोःसमनुपालयन्।<br>
वनमद्यैवयास्यामिस्थिराभवमनस्विनी॥2.26.28॥<br>
यातेचमयिकल्याणिवनंमुनिनिषेवितम्।<br>
व्रतोपवासपरयाभवितव्यंत्वयाऽनघे॥2.26.29॥<br>
काल्यमुत्थायदेवानांकृत्वापूजांयथाविधि।<br>
वन्दितव्योदशरथःपिताममनरेश्वरः॥2.26.30॥<br>
माताचममकौसल्यावृद्धासन्तापकर्शिता।<br>
धर्ममेवाग्रतःकृत्वात्वत्तःसम्मानमर्हति॥2.26.31॥<br>
वन्दितव्याश्चतेनित्यंयाःशेषामममातरः।<br>
स्नेहप्रणयसम्भोगैःसमाहिमममातरः॥2.26.32॥<br>
भ्रातृपुत्रसमौचापिद्रष्टव्यौचविशेषतः।<br>
त्वयाभरतशत्रुघ्नौप्राणैःप्रियतरौमम॥2.26.33॥<br>
विप्रिपवयंनचकर्त्तव्यंभरतस्यकदाचन।<br>
सहिराजाप्रभुश्चैवदेशस्यचकुलस्यच॥2.26.34॥<br>
आराधिताहिशीलेनप्रयत्नैश्चोपसेविताः।<br>
राजानःसम्प्रसीदन्तिप्रकुप्यन्तिविपर्यये॥2.26.35॥<br>
औरसानपिपुत्रान्हित्यजन्त्यहितकारिणः।<br>
समर्थान्सम्प्रगृह्णन्तिजनानपिनराधिपाः॥2.26.36॥<br>
सात्वंवसेहकल्याणिराज्ञःसमनुवर्तिनी।<br>
भरतस्यरताधर्मेसत्यव्रतपरायणा॥2.26.37॥<br>
अहंगमिष्यामिमहावनंप्रियेत्वयाहिवस्तव्यमिहैवभामिनि।<br>
यथाव्यलीकंकुरुषेनकस्यचित्तथात्वयाकार्यमिदंवचोमम॥2.26.38॥<script>ac.playbackRate=0.5</script>