<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-028-Vanavasa_Dukka_Varnanam.mp3" type="audio/mpeg"></audio><br>
<br>
<br>
सएवब्रुवतींसीतांधर्मज्ञोधर्मवत्सलः।<br>
ननेतुंकुरुतेबुद्धिंवनेदुःखानिचिन्तयन्॥2.28.1॥<br>
सान्त्वयित्वापुनस्तांतुबाष्पदूषितलोचनाम्।<br>
निवर्त्तनार्थेध्ार्मात्मावाक्यमेतदुवाचह॥2.28.2॥<br>
सीतेमहाकुलीनासिधर्मेचनिरतासदा।<br>
इहाचरस्वधर्मंत्वंमायथामनसःसुखम्॥2.28.3॥<br>
सीतेयथात्वांवक्ष्यामितथाकार्यंत्वयाबले।<br>
वनेदोषाहिबहवोवदतस्तान्निबोधमे॥2.28.4॥<br>
सीतेविमुच्यतामेषावनवासकृतामतिः।<br>
बहुदोषंहिकान्तारंवनमित्यभिधीयते॥2.28.5॥<br>
हितबुद्ध्याखलुवचोमयैतदभिधीयते।<br>
सदासुखंनजानामिदुःखमेवसदावनम्॥2.28.6॥<br>
गिरिनिर्झरसम्भूतागिरिकन्दरवासिनाम्।<br>
सिंहानांनिनदादुःखाःश्रोतुंदुःखमतोवनम्॥2.28.7॥<br>
क्रीडमानाश्चविस्रब्धामत्ताःशून्येमहामृगाः।<br>
दृष्ट्वासमभिवर्त्तन्तेसीतेदुःखमतोवनम्॥2.28.8॥<br>
सग्राहाःसरितश्चैवपङ्कवत्यश्चदुस्तराः।<br>
मत्तैरपिगजैर्नित्यमतोदुःखतरंवनम्॥2.28.9॥<br>
लताकण्टकसङ्कीर्णाःकृकवाकूपनादिताः।<br>
निरपाश्चसुदुर्गाश्चमार्गादुःखमतोवनम्॥2.28.10॥<br>
सुप्यतेपर्णशय्यासुस्वयम्भग्नासुभूतले।<br>
रात्रिषुश्रमखिन्नेनतस्माद्दुःखतरंवनम्॥2.28.11॥<br>
अहोरात्रंचसन्तोषःकर्त्तव्योनियतात्मना।<br>
फलैर्वृक्षावपतितैःसीतेदुःखमतोवनम्॥2.28.12॥<br>
उपवासश्चकर्तव्योयथाप्राणेनमैथिलि।<br>
जटाभारश्चकर्त्तव्योवल्कलाम्बरधारिणा॥2.28.13॥<br>
देवतानांपितॄणांचकर्तव्यंविधिपूर्वकम्।<br>
प्राप्तानामतिथीनांचनित्यशःप्रतिपूजनम्॥2.28.14॥<br>
कार्यस्त्रिरभिषेकश्चकालेकालेचनित्यशः।<br>
चरतानियमेनैवतस्माद्दुःखतरंवनम्॥2.28.15॥<br>
उपहारश्चकर्तव्यःकुसुमैःस्वयमाहृतैः।<br>
आर्षेणविधिनावेद्यांबालेदुःखमतोवनम्॥2.28.16॥<br>
यथालब्धपेनसन्तोषःकर्त्तव्यस्तेनमैथिलि।<br>
यताहारैर्वचनरैर्नित्यंदुःखमतोवनम्॥2.28.17॥<br>
अतीववातास्तिमिरंबुभुक्षाचात्रनित्यशः।<br>
भयानिचमहान्त्यत्रततोदुःखतरंवनम्॥2.28.18॥<br>
सरीसृपाश्चबहवोबहुरूपाश्चभामिनि।<br>
चरन्तिपृथिवींदर्पात्ततोदुःखतरंवनम्॥2.28.19॥<br>
नदीनिलयनाःसर्पानदीकुटिलगामिनः।<br>
तिष्ठन्त्यावृत्यपन्थानंततोदुःखतरंवनम्॥2.28.20॥<br>
पतङ्गावृश्चिकाःकीटादंशाश्चमशकैःसह।<br>
बाधन्तेनित्यमबलेसर्वंदुःखमतोवनम्॥2.28.21॥<br>
द्रुमाःकण्टकिनश्चैवकुशकाशाश्चभामिनि।<br>
वनेव्याकुलशाखाग्रास्तेनदुःखतरंवनम्॥2.28.22॥<br>
कायक्लेशाश्चबहवोभयानिविविधानिच।<br>
अरण्यवासेवसतोदुःखमेवततोवनम्॥2.28.23॥<br>
क्रोधलोभौविमोक्तव्यौकर्त्तव्यातपसेमतिः।<br>
नभेतव्यंचभेतव्येनित्यंदुःखमतोवनम्॥2.28.24॥<br>
तदलंतेवनंगत्वाक्षमंनहिवनंतव।<br>
विमृशन्निहपश्यामिबहुदोषतरंवनम्॥2.28.25॥<br>
वनंतुनेतुंनकृतामतिस्तदाबभूवरामेणयदामहात्मना।<br>
नतस्यसीतावचनंचकारतत्ततोऽब्रवीद्राममिदंसुदुःखिता॥2.28.26॥<script>ac.playbackRate=0.5</script>