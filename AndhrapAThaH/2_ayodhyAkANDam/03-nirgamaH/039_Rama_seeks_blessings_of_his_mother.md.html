<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-039-Vana_Prastanam.mp3" type="audio/mpeg"></audio><br>
<br>
<br>
रामस्यतुवचःश्रुत्वामुनिवेषधरंचतम्।<br>
समीक्ष्यसहभार्याभीराजाविगतचेतनः॥2.39.1॥<br>
नैनंदुःखेनसन्तप्तःप्रत्यवैक्षतराघवम्।<br>
नचैनमभिसम्प्रेक्ष्यप्रत्यभाषतदुर्मनाः॥2.39.2॥<br>
समुहूर्तमिवासंज्ञोदुःखितश्चमहीपतिः।<br>
विललापमहाबाहूराममेवानुचिन्तयन्॥2.39.3॥<br>
मन्येखलुमयापूर्वंविवत्साबहवःकृताः।<br>
प्राणिनोहिंसितावापितस्मादिदमुपस्थितम्॥2.39.4॥<br>
नत्वेवानागतेकालेदेहाच्च्यवतिजीवितम्।<br>
कैकेय्याक्लिश्यमानस्यमृत्युर्ममनविद्यते॥2.39.5॥<br>
योऽहंपावकसङ्काशंपश्यामिपुरतःस्थितम्।<br>
विहायवसनेसूक्ष्मेतापसाच्छादमात्मजम्॥2.39.6॥<br>
एकस्याःखलुकैकेय्याःकृतेऽयंक्लिश्यतेजनः।<br>
स्वार्थेप्रयतमानायाःसंश्रित्यनिकृतिंत्विमाम्॥2.39.7॥<br>
एवमुक्त्वातुवचनंबाष्पेणपिहितेन्द्रियः।<br>
रामेतिसकृदेवोक्त्वाव्याहर्तुंनशशाकह॥2.39.8॥<br>
संज्ञांतुप्रतिलभ्यैवमुहूर्त्तात्समहीपतिः।<br>
नेत्राभ्यामश्रुपूर्णाभ्यांसुमन्त्रमिदमब्रवीत्॥2.39.9॥<br>
औपवाह्यंरथंयुक्त्वात्वमायाहिहयोत्तमैः।<br>
प्रापयैनंमहाभागमितोजनपदात्परम्॥2.39.10॥<br>
एवंमन्येगुणवतांगुणानांफलमुच्यते।<br>
पित्रामात्राचयत्साधुर्वीरोनिर्वास्यतेवनम्॥2.39.11॥<br>
राज्ञोवचनमाज्ञायसुमन्त्रःशीघ्रविक्रमः।<br>
योजयित्वाऽऽययौतत्ररथमश्वैरलंकृतम्॥2.39.12॥<br>
तंरथंराजपुत्रायसूतःकनकभूषितम्।<br>
आचचक्षेऽञ्जलिंकृत्वायुक्तंपरमवाजिभिः॥2.39.13॥<br>
राजासत्वरमाहूयव्यापृतंवित्तसञ्चये।<br>
उवाचदेशकालज्ञंनिश्चितंसर्वतःशुचिम्॥2.39.14॥<br>
वासांसिचमहार्हाणिभूषणानिवराणिच।<br>
वर्षाण्येतानिसङ्ख्यायवैदेह्याःक्षिप्रमानय॥2.39.15॥<br>
नरेन्द्रेणैवमुक्तस्तुगत्वाकोशगृहंततः।<br>
प्रायच्छत्सर्वमाहृत्यसीतायैसममेवतत्॥2.39.16॥<br>
सासुजातासुजातानिवैदेहीप्रस्थितावनम्।<br>
भूषयामासगात्राणितैर्विचित्रैर्विभूषणैः॥2.39.17॥<br>
व्यराजयतवैदेहीवेश्मतत्सुविभूषिता।<br>
उद्यतोऽशुमतःकालेखंप्रभेवविवस्वतः॥2.39.18॥<br>
तांभुजाभ्यांपरिष्वज्यश्वश्रूर्वचनमब्रवीत्।<br>
अनाचरन्तींकृपणंमूर्ध्न्युपाघ्रायमैथिलीम्॥2.39.19॥<br>
असत्यःसर्वलोकेऽस्मिन्सततंसत्कृताःप्रियैः।<br>
भर्त्तारंनानुमन्यन्तेविनिपातगतंस्त्रियः॥2.39.20॥<br>
एषस्वभावोनारीणमनुभूयपुरासुखम्।<br>
अल्पामप्यापदंप्राप्यदुष्यन्तिप्रजहत्यपि॥2.39.21॥<br>
असत्यशीलाविकृतादुर्ग्राह्यहृदयाःसदा।<br>
युवत्यःपापसङ्कल्पाःक्षणमात्राद्विरागिणः॥2.39.22॥<br>
नकुलंनकृतंविद्यांनदत्तंनापिसङ्ग्रहम्।<br>
स्त्रीणांगृह्णातिहृदयमनित्यहृदयाहिताः॥2.39.23॥<br>
साध्वीनांहिस्थितानांतुशीलेसत्येश्रुतेशमे।<br>
स्त्रीणांपवित्रंपरमंपतिरेकोविशिष्यते॥2.39.24॥<br>
सत्वयानावमन्तव्यःपुत्रःप्रव्राजितोमम।<br>
तवदैवतमस्त्वेषनिर्द्धनःसधनोपिवा॥2.39.25॥<br>
विज्ञायवचनंसीतातस्याधर्मार्थसंहितम्।<br>
कृताञ्जलिरुवाचेदंश्वश्रूमभिमुखेस्थिताम्॥2.39.26॥<br>
करिष्येसर्वमेवाहमार्यायदनुशास्तिमाम्।<br>
अभिज्ञास्मियथाभर्तुवर्त्तितव्यंश्रुतंचमे॥2.39.27॥<br>
नमामसज्जनेनार्यासमानयितुमर्हति।<br>
धर्माद्विचलितुंनाहमलंचन्द्रादिवप्रभा॥2.39.28॥<br>
नातन्त्रीवाद्यतेवीणानाचक्रोवर्त्ततेरथः।<br>
नापतिःसुखमेधेतयास्यादपिशतात्मजा॥2.39.29॥<br>
मितंददातिहिपितामितंमातामितंसुतः।<br>
अमितस्यहिदातारंभर्तारंकानपूजयेत्॥2.39.30॥<br>
साहमेवंगताश्रेष्ठाश्रुतधर्मपरावरा।<br>
आर्येकिमवमन्येऽहंस्त्रीणांभर्त्ताहिदैवतम्॥2.39.31॥<br>
सीतायावचनंश्रुत्वाकौसल्याहृदयङ्गमम्।<br>
शुद्धसत्त्वामुमोचाश्रुसहसादुःखहर्षजम्॥2.39.32॥<br>
तांप्राञ्जलिरभिक्रम्यमातृमध्येऽतिसत्कृताम्।<br>
रामःपरमधर्मात्मामातरंवाक्यमब्रवीत्॥2.39.33॥<br>
अम्बमादुःखिताभूस्त्वंपश्यत्वंपितरंमम।<br>
क्षयोहिवनवासस्यक्षिप्रमेवभविष्यति॥2.39.34॥<br>
सुप्तायास्तेगमिष्यन्तिनववर्षाणिपञ्चच।<br>
सासमग्रमिहप्राप्तंमांद्रक्ष्यसिसुहृद्वृतम्॥2.39.35॥<br>
एतावदभिनीतार्थमुक्त्वासजननींवचः।<br>
त्रयश्शतशतार्द्धाश्चददर्शावेक्ष्यमातरः॥2.39.36॥<br>
ताश्चापिसतथैवार्तामातॄर्दशरथात्मजः।<br>
धर्मयुक्तमिदंवाक्यंनिजगादकृताञ्जलिः॥2.39.37॥<br>
संवासात्परुषंकिञ्चिदज्ञानाद्वापियत्कृतम्।<br>
तन्मेसमनुजानीतसर्वाश्चामन्त्रयामिवः॥2.39.38॥<br>
वचनंराघवस्यैतद्धर्मयुक्तंसमाहितम्।<br>
शुश्रुवुस्ताःस्त्रियःसर्वाःशोकोपहतचेतसः॥2.39.39॥<br>
जज्ञेऽथतासांसन्नादःक्रौञ्चीनामिवनिस्वनः।<br>
मानवेन्द्रस्यभार्याणामेवंवदतिराघवे॥2.39.40॥<br>
मुरजपणमवेघघोषवद्दशरथवेश्मबभूवयत्पुरा।<br>
विलपितपरिदेवनाकुलंव्यसनगतंतदभूत्सुदुःखितम्॥2.39.41॥<script>ac.playbackRate=0.5</script>