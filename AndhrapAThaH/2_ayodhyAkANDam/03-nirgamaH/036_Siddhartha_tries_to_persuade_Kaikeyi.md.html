<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-036-Sidhdhardasya_Kaikeyyupadeshaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततःसुमन्त्रमैक्ष्वाकःपीडितोऽत्रप्रतिज्ञया।<br>
सबाष्पमतिनिश्वस्यजगादेदंपुनःपुनः॥2.36.1॥<br>
सूतरत्नसुसम्पूर्णाचतुर्विधबलाचमूः।<br>
राघवस्यानुयात्रार्थंक्षिप्रंप्रतिविधीयताम्॥2.36.2॥<br>
रूपाजीवाश्चवादिन्योवणिजश्चमहाधनाः।<br>
शोभयन्तुकुमारस्यवाहिनींसुप्रसारिताः॥2.36.3॥<br>
येचैनमुपजीवन्तिरमतेयैश्चवीर्यतः।<br>
तेषांबहुविधंदत्त्वातान्यप्यत्रनियोजय॥2.36.4॥<br>
आयुधानिचमुख्यानिनागराःशकटानिच।<br>
अनुगच्छन्तुकाकुत्स्थंव्याधाश्चारण्यगोचराः॥2.36.5॥<br>
निघ्नन्मृगान्कुञ्जरांश्चपिबंश्चारण्यकंमधु।<br>
नदीश्चविविधाःपश्यन्नराज्यस्यस्मरिष्यति॥2.36.6॥<br>
धान्यकोशश्चयःकश्चिद्धनकोशश्चमामकः।<br>
तौराममनुगच्छेतांवसन्तंनिर्जनेवने॥2.36.7॥<br>
यजन्पुण्येषुदेशेषुविसृजंश्चाप्तदक्षिणाः।<br>
ऋषिभिश्चसमागम्यप्रवत्स्यतिसुखंवने॥2.36.8॥<br>
भरतश्चमहाबाहुरयोध्यांपालयिष्यति।<br>
सर्वकामैःसहश्रीमान्रामःसंसाध्यतामिति॥2.36.9॥<br>
एवंब्रुवतिकाकुत्स्थेकैकेय्याभयमागतम्।<br>
मुखंचाप्यगमच्छोषंस्वरश्चापिन्यरुध्यत॥2.36.10॥<br>
साविषण्णाचसन्त्रस्तामुखेनपरिशुष्यता।<br>
राजानमेवाभिमुखीकैकेयीवाक्यमब्रवीत्॥2.36.11॥<br>
राज्यंगतजनंसाधोपीतमण्डांसुरामिव।<br>
निरास्वाद्यतमंशून्यंभरतोनाभिपत्स्यते॥2.36.12॥<br>
कैकेय्यांमुक्तलज्जायांवदन्त्यामतिदारुणम्।<br>
राजादशरथोवाक्यमुवाचायतलोचनाम्॥2.36.13॥<br>
वहन्तंकिंतुदसिमांनियुज्यधुरिमाऽहिते।<br>
अनार्येकृत्यमारब्धंकिन्नपूर्वमुपारुधः॥2.36.14॥<br>
तस्यैतत्क्रोधसंयुक्तमुक्तंश्रुत्वावराङ्गना।<br>
कैकेयीद्विगुणंक्रुद्धाराजानमिदमब्रवीत्॥2.36.15॥<br>
तवैववंशेसगरोज्येष्ठपुत्रमुपारुधत्।<br>
असमञ्जइतिख्यातंतथाऽयंगन्तुमर्हति॥2.36.16॥<br>
एवमुक्तोधिगित्वेनराजादशरथोऽब्रवीत्।<br>
व्रीडितश्चजनःसर्वःसाचतंनावबुध्यत॥2.36.17॥<br>
तत्रवृद्धोमहामात्रःसिद्धार्थोनामनामतः।<br>
शुचिर्बहुमतोराज्ञःकैकेयीमिदमब्रवीत्॥2.36.18॥<br>
असमञ्जोगृहीत्वातुक्रीडतःपथिदारकान्।<br>
सरय्वाःप्रक्षिपन्नप्सुरमतेतेनदुर्मतिः॥2.36.19॥<br>
तंदृष्ट्वानागराःसर्वेक्रुद्धाराजानमब्रुवन्।<br>
असमञ्जंवृणीष्वैकमस्मान्वाराष्ट्रवर्द्धन॥2.36.20॥<br>
तानुवाचततोराजाकिंनिमित्तमिदंभयम्।<br>
ताश्चापिराज्ञासंपृष्टावाक्यंप्रकृतयोऽब्रुवन्॥2.36.21॥<br>
क्रीडतस्त्वेषनःपुत्रान्बालानुद्भ्रान्तचेतनः।<br>
सरय्वांप्रक्षिपन्मौर्ख्यादतुलांप्रीतिमश्नुते॥2.36.22॥<br>
सतासांवचनंश्रुत्वाप्रकृतीनांनराधिपः।<br>
तंतत्याजाहितंपुत्रंतासांप्रियचिकीर्षया॥2.36.23॥<br>
तंयानंशीघ्रमारोप्यसभार्यंसपरिच्छदम्।<br>
यावज्जीवंविवास्योयमितिस्वानन्वशात्पिता॥2.36.24॥<br>
सफालपिटकंगृह्यगिरिदुर्गाण्यलोलयत्।<br>
दिशःसर्वास्त्वनुचरन्सयथापापकर्मकृत्॥2.36.25॥<br>
इत्येनमत्यजद्राजासगरोवैसुधार्मिकः।<br>
रामःकिमकरोत्पापंयेनैवमुपरुध्यते॥2.36.26॥<br>
नहिकञ्चनपश्यामोराघवस्यागुणंवयम्।<br>
दुर्ल्लभोह्यस्यनिरयःशशाङ्कस्येवकल्मषम्॥2.36.27॥<br>
अथवादेविदोषंत्वंकंचित्पश्यसिराघवे।<br>
तमद्यब्रूहितत्त्वेनततोरामोविवास्यताम्॥2.36.28॥<br>
अदुष्टस्यहिसन्त्यागःसत्पथेनिरतस्यच।<br>
निर्दहेदपिशक्रस्यद्युतिंधर्मनिरोधनात्॥2.36.29॥<br>
तदलंदेविरामस्यश्रियाविहतयात्वया।<br>
लोकतोपिहितेरक्ष्यःपरिवादःशुभानने॥2.36.30॥<br>
श्रुत्वातुसिद्धार्थवचोराजाश्रान्ततरःस्वनः।<br>
शोकोपहतयावाचाकैकेयीमिदमब्रवीत्॥2.36.31॥<br>
एतद्वचोनेच्छसिपापवृत्तेहितंनजानासिममात्मनोवा।<br>
आस्थायमार्गंकृपणंकुचेष्टाचेष्टाहितेसाधुपथादपेता॥2.36.32॥<br>
अनुव्रजिष्याम्यहमद्यरामंराज्यंपरित्यज्यसुखंधनंच।<br>
सहैवराज्ञाभरतेनचत्वंयथासुखंभुङ्क्ष्वचिरायराज्यम्॥2.36.33॥</div></div><script>ac.playbackRate=0.5</script></body>
</html>