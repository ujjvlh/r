<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-029-Sita_Vanagamana_Vignapthihi.mp3" type="audio/mpeg"></audio><br>
<br>
<br>
एतत्तुवचनंश्रुत्वासीतारामस्यदुःखिता।<br>
प्रसक्ताश्रुमुखीमन्दमिदंवचनमब्रवीत्॥2.29.1॥<br>
येत्वयाकीर्त्तितादोषावनेवस्तव्यतांप्रति।<br>
गुणानित्येवतान्विद्धितवस्नेहपुरस्कृतान्॥2.29.2॥<br>
मृगाःसिंहागजाश्चैवशार्दूलाःशरभास्तथा।<br>
पक्षिणःसृमराश्चैवयेचान्येवनचारिणः॥2.29.3॥<br>
अदृष्टपूर्वरूपत्वात्सर्वेतेतवराघव।<br>
रूपंदृष्ट्वापसर्पेयुर्भयेसर्वेहिबिभ्यति॥2.29.4॥<br>
त्वयाचसहगन्तव्यंमयागुरुजनाज्ञया।<br>
त्वद्वियोगेनमेरामत्यक्तव्यमिहजीवितम्॥2.29.5॥<br>
नचमांत्वत्समीपस्थामपिशक्नोतिराघव।<br>
सुराणामीश्वरःशक्रःप्रधर्षयितुमोजसा॥2.29.6॥<br>
पतिहीनातुयानारीनसाशक्ष्यतिजीवितुम्।<br>
काममेवंविधंरामत्वयाममविदर्शितम्॥2.29.7॥<br>
अथचापिमहाप्राज्ञब्राह्मणानांमयाश्रुतम्।<br>
पुरापितृगृहेसत्यंवस्तव्यंकिलमेवने॥2.29.8॥<br>
लक्षणिभ्योद्विजातिभ्यःश्रुत्वाहंवचनंपुरा।<br>
वनवासकृतोत्साहानित्यमेवमहाबल॥2.29.9॥<br>
आदेशोवनवासस्यप्राप्तव्यस्समयाकिल।<br>
सात्वयासहतत्राहंयास्यामिप्रियनान्यथा॥2.29.10॥<br>
कृतादेशाभविष्यामिगमिष्यामिसहत्वया।<br>
कालश्चायंसमुत्पन्नःसत्यवाग्भवतुद्विजः॥2.29.11॥<br>
वनवासेहिजानामिदुःखानिबहुधाकिल।<br>
प्राप्यन्तेनियतंवीरपुरुषैरकृतात्मभिः॥2.29.12॥<br>
कन्ययाचपितुर्गेहेवनवासःश्रुतोमया।<br>
भिक्षिण्याःसाधुवृत्तायामममातुरिहाग्रतः॥2.29.13॥<br>
प्रसादितश्चवैपूर्वंत्वंवैबहुविधंप्रभो।<br>
गमनंवनवासस्यकांक्षितंहिसहत्वया॥2.29.14॥<br>
कृतक्षणाहंभद्रतेगमनंप्रतिराघव।<br>
वनवासस्यशूरस्यचर्याहिममरोचते॥2.29.15॥<br>
शुद्धात्मन्प्रेमभावाद्धिभविष्यामिविकल्मषा।<br>
भर्त्तारमनुगच्छन्तीभर्त्ताहिममदैवतम्॥2.29.16॥<br>
प्रेत्यभावेऽपिकल्याणःसङ्गमोमेसहत्वया॥2.29.17॥<br>
इहलोकेचपितृभिर्यास्त्रीयस्यमहामते।<br>
अदृभिर्दत्तस्वधर्मेणप्रेत्यभावेपितस्यसा॥2.29.18॥<br>
एवमस्मात्स्वकांनारींसुवृत्तांहिपतिव्रताम्।<br>
नाभिरोच्यसेनेतुंत्वंमांकेनेहहेतुना॥2.29.19॥<br>
भक्तांपतिव्रतांदीनांमांसमांसुखदुःखयोः।<br>
नेतुमर्हसिकाकुत्स्थसमानसुखदुःखिनीम्॥2.29.20॥<br>
यदिमांदुःखितामेवंवनंनेतुंनचेच्छसि।<br>
विषमग्निंजलंवाहमास्थास्येमृत्युकारणात्॥2.29.21॥<br>
एवंबहुविधंतंसायाचतेगमनंप्रति।<br>
नानुमेनेमहाबाहुस्तांनेतुंविजनंवनम्॥2.29.22॥<br>
एवमुक्तातुसाचिन्तांमैथिलीसमुपागता।<br>
स्नापयन्तीवगामुष्णैरश्रुभिर्नयनच्युतैः॥2.29.23॥<br>
चिन्तयन्तींतथातांतुनिवर्त्तयितुमात्मवान्।<br>
ताम्रोष्ठींसतदासीतांकाकुत्स्थोबह्वसान्त्वयत्॥2.29.24॥<script>ac.playbackRate=0.5</script>