<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-040-Jana_Kroshaha.mp3" type="audio/mpeg"></audio><br>
<br>
<br>
अथरामश्चसीताचलक्ष्मणश्चकृताञ्जलिः।<br>
उपसंगृह्यराजानंचक्रुर्दीनाःप्रदक्षिणम्॥2.40.1॥<br>
तंचापिसमनुज्ञाप्यधर्मज्ञःसीतयासह।<br>
राघवःशोकसम्मूढोजननीमभ्यवादयत्॥2.40.2॥<br>
अन्वक्षंलक्ष्मणोभ्रातुःकौसल्यामभ्यवादयत्।<br>
अथमातुःसुमित्रायाजग्राहचरणौपुनः॥2.40.3॥<br>
तंवन्दमानंरुदतीमातासौमित्रिमब्रवीत्।<br>
हितकामामहाबाहुंमूर्ध्न्युपाघ्रायलक्ष्मणम्॥2.40.4॥<br>
सृष्टस्त्वंवनवासायस्वनुरक्तःसुहृज्जने।<br>
रामेप्रमादंमाकार्षीःपुत्रभ्रातरिगच्छति॥2.40.5॥<br>
व्यसनीवासमृद्धोवागतिरेषतवानघ।<br>
एषलोकेसतांधर्मोयज्ज्येष्ठवशगोभवेत्॥2.40.6॥<br>
इदंहिवृत्तमुचितंकुलस्यास्यसनातनम्।<br>
दानंदीक्षाचयज्ञेषुतनुत्यागोमृधेषुच॥2.40.7॥<br>
लक्ष्मणंत्वेवमुक्त्वासासंसिद्धंप्रियराघवम्।<br>
सुमित्रागच्छगच्छेतिपुनःपुनरुवाचतम्॥2.40.8॥<br>
*रामंदशरथंविद्धिमांविद्धिजनकात्मजाम्।<br>
अयोध्यामटवींविद्धिगच्छतातयथासुखम्॥2.40.9॥<br>
ततःसुमन्त्रःकाकुत्स्थंप्राञ्चलिर्वाक्यमब्रवीत्।<br>
विनीतोविनयज्ञश्चमातलिर्वासवंयथा॥2.40.10॥<br>
रथमारोहभद्रंतेराजपुत्रमहायशः।<br>
क्षिप्रंत्वांप्रापयिष्यामियत्रमांरामवक्ष्यसि॥2.40.11॥<br>
चतुर्दशहिवर्षाणिवस्तव्यानिवनेत्वया।<br>
तान्युपक्रमितव्यानियानिदेव्याऽसिचोदितः॥2.40.12॥<br>
तंरथंसूर्यसङ्काशंसीताहृष्टेनचेतसा।<br>
आरुरोहवरारोहाकृत्वालङ्कारमात्मनः॥2.40.13॥<br>
*अथोज्वलनसङ्काशंचामीकरविभूषितम्।<br>
तमारुरुहतुस्तूर्णंभ्रातरौरामलक्ष्मणौ॥2.40.14॥<br>
वनवासंहिसङ्ख्यायवासांस्याभरणानिच।<br>
भर्तारमनुगच्छन्त्यैसीतायैश्वशुरोददौ॥2.40.15॥<br>
तथैवायुधजालानिभ्रातृभ्यांकवचानिच।<br>
रथोपस्थेप्रतिन्यस्यसचर्मकठिनंचतत्॥2.40.16॥<br>
सीतातृतीयानारूढान्दृष्ट्वाधृष्टमचोदयत्।<br>
सुमन्त्रःसंमतानश्वान्वायुवेगसमान्जवे॥2.40.17॥<br>
प्रतियातेमहारण्यंचिररात्रायराघवे।<br>
बभूवनगरेमूर्च्छाबलमूर्च्छाजनस्यच॥2.40.18॥<br>
तत्समाकुलसम्भ्रान्तंमत्तसङ्कुपितद्विपम्।<br>
हयशिञ्जितनिर्घाषंपुरमासीन्महास्वनम्॥2.40.19॥<br>
ततःसबालवृद्धासापुरीपरमपीडिता।<br>
राममेवाभिदुद्रावघर्मार्त्तासलिलंयथा॥2.40.20॥<br>
पार्श्वतःपृष्ठतश्चापिलम्बमानास्तदुन्मुखाः।<br>
बाष्पपूर्णमुखाःसर्वेतमूचुर्भृशनिस्वनाः॥2.40.21॥<br>
संयच्छवाजिनांरश्मीन्सूतयाहिशनैःशनैः।<br>
मुखंद्रक्ष्यामरामस्यदुर्दर्शंनोभविष्यति॥2.40.22॥<br>
आयसंहृदयंनूनंराममातुरसंशयम्।<br>
यद्देवगर्भप्रतिमेवनंयानिनभिद्यते॥2.40.23॥<br>
कृतकृत्याहिवैदेहीछायेवानुगतापतिम्।<br>
नजहातिरताधर्मेमेरुमर्कप्रभायथा॥2.40.24॥<br>
अहोलक्ष्मणसिद्धार्थःसततंप्रियवादिनम्।<br>
भ्रातरंदेवसङ्काशंयस्त्वंपरिचरिष्यसि॥2.40.25॥<br>
महत्येषाहितेसिद्धिरेषचाभ्युदयोमहान्।<br>
एषस्वर्गस्यमार्गश्चयदेनमनुगच्छसि॥2.40.26॥<br>
एवंवदन्तस्तेसोढुंनशेकुर्बाष्पमागतम्।<br>
नरास्तमनुगच्छन्तःप्रियमिक्ष्वाकुनन्दनम्॥2.40.27॥<br>
अथराजावृतःस्त्रीभिर्दीनाभिर्दीनचेतनः।<br>
निर्ज्जगामप्रियंपुत्रंद्रक्ष्यामीतिब्रुवन्गृहात्॥2.40.28॥<br>
शुश्रुवेचाग्रतःस्त्रीणांरुदन्तीनांमहास्वनः।<br>
यथानादःकरेणूनांबद्धेमहतिकुञ्जरे॥2.40.29॥<br>
पिताहिराजाकाकुत्स्थःश्रीमान्सन्नस्तदाभवत्।<br>
परिपूर्णःशशीकालेग्रहेणोपप्लुतोयथा॥2.40.30॥<br>
सचश्रीमानचिन्त्यात्मारामोदशरथात्मजः।<br>
सूतंसञ्चोदयामासत्वरितंवाह्यतामिति॥2.40.31॥<br>
रामोयाहीतिसूतंतंतिष्ठेतिसजनस्तदा।<br>
उभयंनाशकत्सूतंकर्तुमध्वनिचोदितः॥2.40.32॥<br>
निर्गच्छतिमहाबाहौरामेपौरजनाश्रुभिः।<br>
पतितैरभ्यवहितंप्रशशाममहीरजः॥2.40.33॥<br>
रुदिताश्रुपरिद्यूनंहाहाकृतमचेतनम्।<br>
प्रयाणेराघवस्यासीत्पुरंपरमपीडितम्॥2.40.34॥<br>
सुस्रावनयनैःस्त्रीणामास्रमायाससम्भवम्।<br>
मीनसंक्षोभचलितैःसलिलंपङ्कजैरिव॥2.40.35॥<br>
दृष्ट्वातुनृपतिःश्रीमानेकचित्तगतंपुरम्।<br>
निपपातैवदुःखेनहतमूलइवद्रुमः॥2.40.36॥<br>
ततोहलहलाशब्दोजज्ञेरामस्यपृष्ठतः।<br>
नराणांप्रेक्ष्यराजानंसीदन्तंभृशदुःखितम्॥2.40.37॥<br>
हारामेतिजनाःकेचिद्राममातेतिचापरे।<br>
अन्तःपुरंसमृद्धंचक्रोशन्तःपर्यदेवयन्॥2.40.38॥<br>
अन्वीक्षमाणोरामस्तुविषण्णंभ्रान्तचेतसम्।<br>
राजानंमातरंचैवददर्शानुगतौपथि॥2.40.39॥<br>
सबद्धइवपाशेनकिशोरोमातरंयथा।<br>
धर्मपाशेनसंक्षिप्तःप्रकाशंनाभ्युदैक्षत॥2.40.40॥<br>
पदातिनौचयानार्हावदुःखार्हौसुखोचितौ।<br>
दृष्ट्वासंचोदयामासशीघ्रंयाहीतिसारथिम्॥2.40.41॥<br>
नहितत्पुरुषव्याघ्रोदुःखजंदर्शनंपितुः।<br>
मातुश्चसहितुंशक्तस्तोत्रार्दितइवद्विपः॥2.40.42॥<br>
प्रत्यगारमिवायान्तीवत्सलावत्सकारणात्।<br>
बद्धवत्सायथाधेनूराममाताऽभ्यधावत॥2.40.43॥<br>
तथारुदन्तींकौसल्यांरथंतमनुधावतीम्।<br>
क्रोशन्तींरामरामेतिहासीतेलक्ष्मणेतिच॥2.40.44॥<br>
रामलक्ष्मणसीतार्थंस्रवन्तींवारिनेत्रजम्।<br>
असकृत्प्रैक्षतसतांनृत्यन्तीमिवमातरम्॥2.40.45॥<br>
तिष्ठेतिराजाचुक्रोशयाहियाहीतिराघवः।<br>
सुमन्त्रस्यबभूवात्माचक्रयोरिवचान्तरा॥2.40.46॥<br>
नाश्रौषमितिराजानमुपालब्धोपिवक्ष्यसि।<br>
चिरंदुःखस्यपापिष्ठमितिरामस्तमब्रवीत्॥2.40.47॥<br>
रामस्यसवचःकुर्वन्ननुज्ञाप्यचतंजनम्।<br>
व्रजतोपिहयान्शीघ्रंचोदयामाससारथिः॥2.40.48॥<br>
न्यवर्त्ततजनोराज्ञोरामंकृत्वाप्रदक्षिणम्।<br>
मनसाप्यश्रुवेगैश्चनन्यवर्त्ततमानुषम्॥2.40.49॥<br>
यमिच्छेत्पुनरायान्तंनैनंदूरमनुव्रजेत्।<br>
इत्यमात्यामहाराजमूचुर्दशरथंवचः॥2.40.50॥<br>
तेषांवचःसर्वगुणोपपन्नंप्रस्विन्नगात्रःप्रविषण्णरूपः।<br>
निशम्यराजाकृपणःसभार्योव्यवस्थितस्तंसुतमीक्षमाणः॥2.40.51॥<script>ac.playbackRate=0.5</script>