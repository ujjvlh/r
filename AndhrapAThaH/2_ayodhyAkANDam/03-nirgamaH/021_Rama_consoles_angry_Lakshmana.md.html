<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-021-Lakshmnasya_Viryokthihi.mp3" type="audio/mpeg"></audio><br>
<br>
<br>
तथातुविलपन्तींतांकौसल्यांराममातरम्।<br>
उवाचलक्ष्मणोदीनस्तत्कालसदृशंवचः॥2.21.1॥<br>
नरोचतेममाप्येतदार्येयद्राघवोवनम्।<br>
त्यक्त्वाराज्यश्रियंगच्छेत्स्त्रियावाक्यवशंगतः॥2.21.2॥<br>
विपरीतश्चवृद्धश्चविषयैश्चप्रधर्षितः।<br>
नृपःकिमिवनब्रूयाच्चोद्यमानःसमन्मथः॥2.21.3॥<br>
नास्यापराधंपश्यामिनापिदोषंतथाविधम्।<br>
येननिर्वास्यतेराष्ट्राद्वनवासायराघवः॥2.21.4॥<br>
नतंपश्याम्यहंलोकेपरोक्षमपियोनरः।<br>
स्वमित्रोपिनिरस्तोपियोऽस्यदोषमुदाहरेत्॥2.21.5॥<br>
देवकल्पमृजुंदान्तंरिपूणामपिवत्सलम्।<br>
अवेक्षमाणःकोधर्मंत्यजेत्पुत्रमकारणात्॥2.21.6॥<br>
तदिदंवचनंराज्ञःपुनर्बाल्यमुपेयुषः।<br>
पुत्रःकोहृदयेकुर्याद्राजवृत्तमनुस्मरन्॥2.21.7॥<br>
यावदेवनजानातिकश्चिदर्थमिमंनरः।<br>
तावदेवमयासार्द्धमात्मस्थंकुरुशासनम्॥2.21.8॥<br>
मयापार्श्वेसधनुषातवगुप्तस्यराघव।<br>
कःसमर्थोऽधिकंकर्तुंकृतान्तस्येवतिष्ठतः॥2.21.9॥<br>
निर्मनुष्यामिमांसर्वामयोध्यांमनुजर्षभ।<br>
करिष्यामिशरैस्तीक्ष्णैर्यदिस्थास्यतिविप्रिये॥2.21.10॥<br>
भरतस्याथपक्ष्योवायोवाऽस्यहितमिच्छति।<br>
सर्वानेतान्वधिष्यामिमृदुर्हिपरिभूयते॥2.21.11॥<br>
प्रोत्साहितोऽयंकैकेय्यासदुष्टोयदिनःपिता।<br>
अमित्रभूतोनिस्सङ्गंवध्यतांबध्यतामपि॥2.21.12॥<br>
गुरोरप्यवलिप्तस्यकार्याकार्यमजानतः।<br>
उत्पथंप्रतिपन्नस्यकार्यंभवतिशासनम्॥2.21.13॥<br>
बलमेषकिमाश्रित्यहेतुंवापुरुषर्षभ।<br>
दातुमिच्छतिकैकेय्यैराज्यंस्थितमिदंतव॥2.21.14॥<br>
त्वयाचैवमयाचैवकृत्वावैरमनुत्तमम्।<br>
कास्यशक्तिःश्रियंदातुंभरतायारिशासन॥2.21.15॥<br>
अनुरक्तोऽस्मिभावेनभ्रातरंदेवितत्त्वतः।<br>
सत्येनधनुषाचैवदत्तेनेष्टेनतेशपे॥2.21.16॥<br>
दीप्तमग्निमरण्यंवायदिरामःप्रवेक्ष्यति।<br>
प्रविष्टंतत्रमांदेवित्वंपूर्वमवधारय॥2.21.17॥<br>
हरामिवीर्याद्दुःखंतेतमःसूर्यइवोदितः।<br>
देवीपश्यतुमेवीर्यंराघवश्चैवपश्यतु॥2.21.18॥<br>
एतत्तुवचनंश्रुत्वालक्ष्मणस्यमहात्मनः।<br>
उवाचरामंकौसल्यारुदन्तीशोकलालसा॥2.21.19॥<br>
भ्रातुस्तेवदतःपुत्रलक्ष्मणस्यश्रुतंत्वया।<br>
यदत्रानन्तरंकार्यंकुरुष्वयदिरोचते॥2.21.20॥<br>
नचाधर्म्यंवचःश्रुत्वासपत्न्याममभाषितम्।<br>
विहायशोकसन्तप्तांगन्तुमर्हसिमामितः॥2.21.21॥<br>
धर्मज्ञयदिधर्मिष्ठोधर्मंचरितुमिच्छसि।<br>
शुश्रूषमामिहस्थस्त्वंचरधर्ममनुत्तमम्॥2.21.22॥<br>
शुश्रूषुर्जननींपुत्रःस्वगृहेनियतोवसन्।<br>
परेणतपसायुक्तःकाश्यपस्त्रिदिवंगतः॥2.21.23॥<br>
यथैवराजापूज्यस्तेगौरवेणतथाह्यहम्।<br>
त्वांनाहमनुजानामिनगन्तव्यमितोवनम्॥2.21.24॥<br>
त्वद्वियोगान्नमेकार्यंजीवितेनसुखेनवा।<br>
त्वयासहममश्रेयस्तृणानामपिभक्षणम्॥2.21.25॥<br>
यदित्वंयास्यसिवनंत्यक्त्वामांशोकलालसाम्।<br>
अहंप्रायमिहासिष्येनहिशक्ष्यामिजीवितुम्॥2.21.26॥<br>
ततस्त्वंप्राप्स्यसेपुत्रनिरयंलोकविश्रुतम्।<br>
ब्रह्महत्यामिवाधर्मात्समुद्रःसरितांपतिः॥2.21.27॥<br>
विलपन्तींतदादीनांकौसल्यांजननींततः।<br>
उवाचरामोधर्मात्मावचनंधर्मसंहितम्॥2.21.28॥<br>
नास्तिशक्तिःपितुर्वाक्यंसमतिक्रमितुंमम।<br>
प्रसादयेत्वांशिरसागन्तुमिच्छाम्यहंवनम्॥2.21.29॥<br>
ऋषिणाचपितुर्वाक्यंकुर्वताव्रतचारिणा।<br>
गौर्हताजानताधर्मंकण्डुनापिविपश्चिता॥2.21.30॥<br>
अस्माकंचकुलेपूर्वंसगरस्याज्ञयापितुः।<br>
खनद्भिःसागरैर्भूमिमवाप्तःसुमहान्वधः॥2.21.31॥<br>
जामदग्न्येनरामेणरेणुकाजननीस्वयम्।<br>
कृत्तापरशुनाऽरण्येपितुर्वचनकारिणा॥2.21.32॥<br>
एतैरन्यैश्चबहुभिर्देविदेवसमैःकृतम्।<br>
पितुर्वचनमक्लीबंकरिष्यामिपितुर्हितम्॥2.21.33॥<br>
नखल्वेतन्मयैकेनक्रियतेपितृशासनम्।<br>
एतैरपिकृतंदेवियेमयातवकीर्त्तिताः॥2.21.34॥<br>
नाहंधर्ममपूर्वंतेप्रतिकूलंप्रवर्त्तये।<br>
पूर्वैरयमभिप्रेतोगतोमार्गोऽनुगम्यते॥2.21.35॥<br>
तदेतत्तुमयाकार्यंक्रियतेभुविनान्यथा।<br>
पितुर्हिवचनंकुर्वन्नकश्चिन्नामहीयते॥2.21.36॥<br>
तामेवमुक्त्वाजननींलक्ष्मणंपुनरब्रवीत्।<br>
वाक्यंवाक्यविदांश्रेष्ठःश्रेष्ठःसर्वधनुष्मताम्॥2.21.37॥<br>
तवलक्ष्मणजानामिमयिस्नेहमनुत्तमम्।<br>
विक्रमंचैवसत्त्वंचतेजश्चसुदुरासदम्॥2.21.38॥<br>
मममातुर्महद्दुःखमतुलंशुभलक्षण।<br>
अभिप्रायमवि(भि)ज्ञायसत्यस्यचशमस्यच॥2.21.39॥<br>
धर्मोहिपरमोलोकेधर्मेसत्यंप्रतिष्ठितम्।<br>
धर्मसंश्रितमेतच्चपितुर्वचनमुत्तमम्॥2.21.40॥<br>
संश्रुत्यचपितुर्वाक्यंमातुर्वाब्राह्मणस्यवा।<br>
नकर्त्तव्यंवृथावीरध्ार्ममाश्रित्यतिष्ठता॥2.21.41॥<br>
सोहंनशक्ष्यामिपितुर्नियोगमतिवर्तितुम्।<br>
पितुर्हिवचनाद्वीरकैकेय्याऽहंप्रचोदितः॥2.21.42॥<br>
तदेनांविसृजानार्यांक्षत्रधर्माश्रितांमतिम्।<br>
धर्ममाश्रयमातैक्ष्ण्यंमद्बुद्धिरनुगम्यताम्॥2.21.43॥<br>
तमेवमुक्त्वासौहार्दादभ्रातरंलक्ष्मणाग्रजः।<br>
उवाचभूयःकौसल्यांप्राञ्जलिःशिरसानतः॥2.21.44॥<br>
अनुमन्यस्वमांदेविगमिष्यन्तमितोवनम्।<br>
शापितासिममप्राणैःकुरुस्वस्त्ययनानिमे॥2.21.45॥<br>
तीर्णप्रतिज्ञश्चवनात्पुनरेष्याम्यहंपुरीम्।<br>
ययातिरिवराजर्षिःपुराहित्वापुनर्दिवम्॥2.21.46॥<br>
शोकःसन्धार्यतांमातर्हृदयेसाधुमाशुचः।<br>
वनवासादिहैष्यामिपुनःकृत्वापितुर्वचः॥2.21.47॥<br>
त्वयामयाचवैदेह्यालक्ष्मणेनसुमित्रया।<br>
पितुर्नियोगेस्थातव्यमेषधर्मःसनातनः॥2.21.48॥<br>
अम्बसंहृत्यसम्भारान्दुःखंहृदिनिगृह्यच।<br>
वनवासकृताबुद्धिर्ममधर्म्यानुवर्त्त्यताम्॥2.21.49॥<br>
एतद्वचस्तस्यनिशम्यमातासुधर्म्यमव्यग्रमविक्लवंच।<br>
मृतेवसंज्ञांप्रतिलभ्यदेवीसमीक्ष्यरामंपुनरित्युवाच॥2.21.50॥<br>
यथ्ौवतेपुत्रपितातथाहंगुरुःस्वधर्मेणसुहृत्तयाच।<br>
नत्वानुजानामिनमांविहायसुदुःखितामर्हसिगन्तुमेवम्॥2.21.51॥<br>
किंजीवितेनेहविनात्वयामेलोकेनवाकिंस्वधयाऽमृतेन।<br>
श्रेयोमुहूर्त्तंतवसन्निधानंममेहकृत्स्नादपिजीवलोकात्॥2.21.52॥<br>
नरैरिवोल्काभिरपोह्यमानोमहागजोऽध्वानमनुप्रविष्टः।<br>
भूयःप्रजज्वालविलापमेनंनिशम्यरामःकरुणंजनन्याः॥2.21.53॥<br>
समातरंचैवविसंज्ञकल्पामर्त्तंचसौमित्रिमभिप्रतप्तम्।<br>
धर्मेस्थितोधर्म्यमुवाचवाक्यंयथासएवार्हतितत्रवक्तुम्॥2.21.54॥<br>
अहंहितेलक्ष्मणनित्यमेवजानामिभक्तिंचपराक्रमंच।<br>
ममत्वभिप्रायमसन्निरीक्ष्यमात्रासहाभ्यर्दसिमांसुदुःखम्॥2.21.55॥<br>
धर्मार्थकामाःकिलतातलोकेसमीक्षिताधर्मफलोदयेषु।<br>
तेतत्रसर्वेस्युरसंशयंमेभार्येववश्याभिमतासुपुत्रा॥2.21.56॥<br>
यस्मिंस्तुसर्वेस्युरसन्निविष्टाधर्मोयतःस्यात्तदुपक्रमेत।<br>
द्वेष्योभवत्यर्थपरोहिलोकेकामात्मताखल्वपिनप्रशस्ता॥2.21.57॥<br>
गुरुश्चराजाचपिताचवृद्धःक्रोधात्प्रहर्षाद्यदिवापिकामात्।<br>
यद्व्यादिशेत्कार्यमवेक्ष्यधर्मंकस्तंनकुर्यादनृशंसवृत्तिः॥2.21.58॥<br>
सवैनशक्नोमिपितुःप्रतिज्ञामिमामकर्तुंसकलांयथावत्।<br>
सह्यावयोस्तातगुरुर्नियोगेदेव्याश्चभर्त्तासगतिःसधर्मः॥2.21.59॥<br>
तस्मिन्पुनर्जीवतिधर्मराजेविशेषतःस्वेपथिवर्त्तमाने।<br>
देवीमयासार्द्धमितोऽपगच्छेत्कथंस्विदन्याविधवेवनारी॥2.21.60॥<br>
सामाऽनुमन्यस्ववनंव्रजन्तंकुरुष्वनःस्वस्त्ययनानिदेवि।<br>
यथासमाप्तेपुनराव्रजेयंयथाहिसत्येवपुनर्ययातिः॥2.21.61॥<br>
यशोह्यहंकेवलराज्यकारणन्नपृष्ठतःकर्तुमलंमहोदयम्।<br>
अदीर्घकालेनतुदेविजीवितेवृणेऽवरामद्यमहीमधर्मतः॥2.21.62॥<br>
प्रसादयन्नरवृषभःस्वमातरंपराक्रमाज्जिगमिषुरेवदण्डकान्।<br>
अथानुजंभृशमनुशास्यदर्शनंचकारतांहृदिजननींप्रदक्षिणम्॥2.21.63॥<script>ac.playbackRate=0.5</script>