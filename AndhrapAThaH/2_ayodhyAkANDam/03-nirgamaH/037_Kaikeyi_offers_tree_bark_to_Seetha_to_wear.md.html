<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-037-Chira_Paridhanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
महामात्रवचःश्रुत्वारामोदशरथंतदा।<br>
अभ्यभाषतवाक्यंतुविनयज्ञोविनीतवत्॥2.37.1॥<br>
त्यक्तभोगस्यमेराजन्वनेवन्येनजीवतः।<br>
किंकार्यमनुयात्रेणत्यक्तसङ्गस्यसर्वतः॥2.37.2॥<br>
योहिदत्त्वागजश्रेष्ठंकक्ष्यायांकुरुतेमनः।<br>
रज्जुस्नेहेनकिंतस्यत्यजतःकुञ्जरोत्तमम्॥2.37.3॥<br>
तथाममसतांश्रेष्ठकिंध्वजिन्याजगत्पते।<br>
सर्वाण्येवानुजानामिचीराण्येवानयन्तुमे॥2.37.4॥<br>
खनित्रपिटकेचोभेसमानयतगच्छत।<br>
चतुर्दशवनेवासंवर्षाणिवसतोमम॥2.37.5॥<br>
अथचीराणिकैकेयीस्वयमाहृत्यराघवम्।<br>
उवाचपरिधत्स्वेतिजनौघेनिरपत्रपा॥2.37.6॥<br>
सचीरेपुरुषव्याघ्रःकैकेय्याःप्रतिगृह्यते।<br>
सूक्ष्मवस्त्रमवक्षिप्यमुनिवस्त्राण्यवस्तह॥2.37.7॥<br>
लक्ष्मणश्चापितत्रैवविहायवसनेशुभे।<br>
तापसाच्छादनेचैवजग्राहपितुरग्रतः॥2.37.8॥<br>
अथात्मपरिधानार्थंसीताकौशेयवासिनी।<br>
समीक्ष्यचीरंसन्त्रस्तापृषतीवागुरामिव॥2.37.9॥<br>
साव्यपत्रपमाणेवप्रगृह्यचसुदुर्मनाः।<br>
कैकेयीकुशचीरेतेजानकीशुभलक्षणा॥2.37.10॥<br>
अश्रुसम्पूर्णनेत्राचधर्मज्ञाधर्मदर्शिनी।<br>
गन्धर्वराजप्रतिमंभर्त्तारमिदमब्रवीत्॥2.37.11॥<br>
कथंनुचीरंबध्नन्तिमुनयोवनवासिनः।<br>
इतिह्यकुशलासीतासामुमोहमुहुर्मुहुः॥2.37.12॥<br>
कृत्वाकण्ठेचसाचीरमेकमादायपाणिना।<br>
तस्थौह्यकुशलातत्रव्रीडिताजनकात्मजा॥2.37.13॥<br>
तस्यास्तत्क्षिप्रमागम्यरामोधर्मभृतांवरः।<br>
चीरंबबन्धसीतायाःकौशेयस्योपरिस्वयम्॥2.37.14॥<br>
रामंप्रेक्ष्यतुसीतायाबध्नन्तंचीरमुत्तमम्।<br>
अन्तःपुरगतानार्योमुमुचुर्वारिनेत्रजम्॥2.37.15॥<br>
ऊचुश्चपरमायस्तारामंज्वलिततेजसम्।<br>
वत्सनैवंनियुक्तेयंवनवासेमनस्विनी॥2.37.16॥<br>
पितुर्वाक्यानुरोधेनगतस्यविजनंवनम्।<br>
तावद्दर्शनमस्यांनःसफलंभवतुप्रभो॥2.37.17॥<br>
लक्ष्मणेनसहायेनवनंगच्छस्वपुत्रक।<br>
नेयमर्हतिकल्याणीवस्तुंतापसवद्वने॥2.37.18॥<br>
कुरुनोयाचनांपुत्रसीतातिष्ठतुभामिनी।<br>
धर्मनित्यःस्वयंस्थातुंनहीदानींत्वमिच्छसि॥2.37.19॥<br>
तासामेवंविधावाचःशृण्वन्दशरथात्मजः।<br>
बबन्धैवतदाचीरंसीतयातुल्यशीलया॥2.37.20॥<br>
चीरेगृहीतेतुतयासमीक्ष्यनृपतेर्गुरुः।<br>
निवार्यसीतांकैकेयींवसिष्ठोवाक्यमब्रवीत्॥2.37.21॥<br>
अतिप्रवृत्तेदुर्मेधेकैकेयिकुलपांसनि।<br>
वञ्चयित्वाचराजानंनप्रमाणेऽवतिष्ठसे॥2.37.22॥<br>
नगन्तव्यंवनंदेव्यासीतयाशीलवर्जिते।<br>
अनुष्ठास्यतिरामस्यसीताप्रकृतमासनम्॥2.37.23॥<br>
आत्माहिदाराःसर्वेषांदारसङ्ग्रहवर्तिनाम्।<br>
आत्मेयमितिरामस्यपालयिष्यतिमेदिनीम्॥2.37.24॥<br>
अथयास्यतिवैदेहीवनंरामेणसङ्गता।<br>
वयमप्यनुयास्यामःपुरंचेदंगमिष्यति॥2.37.25॥<br>
अन्तपालाश्चयास्यन्तिसदारोयत्रराघवः।<br>
सहोपजीव्यंराष्ट्रंचपुरंचसपरिच्छदम्॥2.37.26॥<br>
भरतश्चसशत्रुघ्नःचीरवासावनेचरः।<br>
वनेवसन्तंकाकुत्स्थमनुवत्स्यतिपूर्वजम्॥2.37.27॥<br>
ततःशून्यांगतजनांवसुधांपादपैःसह।<br>
त्वमेकाशाधिदुर्वृत्ताप्रजानामहितेस्थिता॥2.37.28॥<br>
नहितद्भविताराष्ट्रंयत्ररामोनभूपतिः।<br>
तद्वनंभविताराष्ट्रंयत्ररामोनिवत्स्यति॥2.37.29॥<br>
नह्यदत्तांमहींपित्राभरतःशास्तुमर्हति।<br>
त्वयिवापुत्रवद्वस्तुंयदिजातोमहीपतेः॥2.37.30॥<br>
यद्यपित्वंक्षितितलाद्गगनंचोत्पतिष्यसि।<br>
पितृवंशचरित्रज्ञःसोऽन्यथानकरिष्यति॥2.37.31॥<br>
तत्त्वयापुत्रगर्द्धिन्यापुत्रस्यकृतमप्रियम्।<br>
लोकेहिनसविद्येतयोनराममनुव्रतः॥2.37.32॥<br>
द्रक्ष्यस्यद्यैवकैकेयिपशुव्यालमृगद्विजान्।<br>
गच्छतःसहरामेणपादपांश्चतदुन्मुखान्॥2.37.33॥<br>
अथोत्तमान्याभरणानिदेविदेहिस्नुषायैव्यपनीयचीरम्।<br>
नचीरमस्याःप्रविधीयतेतिन्यवारयत्तद्वसनंवसिष्ठः॥2.37.34॥<br>
एकस्यरामस्यवनेनिवासस्त्वयावृतःकेकयराजपुत्रि।<br>
विभूषितेयंप्रतिकर्मनित्यावसत्वरण्येसहराघवेण॥2.37.35॥<br>
यानैश्चमुख्यैःपरिचारकैश्चसुसंवृतागच्छतुराजपुत्री।<br>
वस्त्रैश्चसर्वैःसहितैर्विधानैर्नेयंवृतातेवरसम्प्रदाने॥2.37.36॥<br>
तस्मिंस्तथाजल्पतिविप्रमुख्येगुरौनृपस्याप्रतिमप्रभावे।<br>
नैवस्मसीताविनिवृत्तभावाप्रियस्यभर्तुःप्रतिकारकामा॥2.37.37॥</div></div><script>ac.playbackRate=0.5+parseInt(slider.value)/200</script></body>
</html>