<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-042-Dashratha_Vilapaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
यावत्तुनिर्यतस्तस्यरजोरूपमदृश्यत।<br>
नैवेक्ष्वाकुवरस्तावत्सञ्जहारात्मचक्षुषी॥2.42.1॥<br>
यावद्राजाप्रियंपुत्रंपश्यत्यत्यन्तधार्मिकम्।<br>
तावद्व्यवर्द्धतेवास्यधरण्यांपुत्रदर्शने॥2.42.2॥<br>
नपश्यतिरजोप्यस्ययदारामस्यभूमिपः।<br>
तदार्तश्चविषण्णश्चपपातधरणीतले॥2.42.3॥<br>
तस्यदक्षिणमन्वागात्कौसल्याबाहुमङ्गना।<br>
वामंचास्यान्वगात्पार्श्वंकैकेयीभरतप्रिया॥2.42.4॥<br>
तांनयेनचसम्पन्नोधर्मेणविनयेनच।<br>
उवाचराजाकैकेयींसमीक्ष्यव्यथितेन्द्रियः॥2.42.5॥<br>
कैकेयिमाममाङ्गानिस्प्राक्षीस्त्वंदुष्टचारिणी।<br>
नहित्वांद्रष्टुमिच्छामिनभार्यानचबान्धवी॥2.42.6॥<br>
येचत्वामनुजीवन्तिनाहंतेषांनतेमम।<br>
केवलार्थपरांहित्वांत्यक्तधर्मांत्यजाम्यहम्॥2.42.7॥<br>
अगृह्णांयच्चतेपाणिमग्निंपर्यणयंचयत्।<br>
अनुजानामितत्सर्वमस्मिंल्लोकेपरत्रच॥2.42.8॥<br>
भरतश्चेत्प्रतीतःस्याद्राज्यंप्राप्येदमव्ययम्।<br>
यन्मेसदद्यात्प्रीत्यर्थंमांमातद्दत्तमागमत्॥2.42.9॥<br>
अथरेणुसमुध्वस्तंतमुत्थाप्यनराधिपम्।<br>
न्यवर्त्तततदादेवीकौसल्याशोककर्शिता॥2.42.10॥<br>
हत्वेवब्राह्मणंकामात्स्पृष्ट्वाग्निमिवपाणिना।<br>
अन्वतप्यतधर्मात्मापुत्रंसञ्चिन्त्यतापसम्॥2.42.11॥<br>
निवृत्त्यैवनिवृत्त्यैवसीदतोरथवर्त्मसु।<br>
राज्ञोनातिबभौरूपंग्रस्तस्यांशुमतोयथा॥2.42.12॥<br>
विललापचदुःखार्त्तःप्रियंपुत्रमनुस्मरन्।<br>
नगरान्तमनुप्राप्तंबुद्ध्वापुत्रमथाब्रवीत्॥2.42.13॥<br>
वाहनानांचमुख्यानांवहतांतममात्मजम्।<br>
पदानिपथिदृश्यन्तेसमहात्मानदृश्यते॥2.42.14॥<br>
यःसुखेषूपधानेषुशेतेचन्दनरूषितः।<br>
वीज्यमानोमहार्हाभिःस्त्रीभिर्ममसुतोत्तमः॥2.42.15॥<br>
सनूनंक्वचिदेवाद्यवृक्षमूलमुपाश्रितः।<br>
काष्ठंवायदिवाश्मानमुपधायशयिष्यते॥2.42.16॥<br>
उत्थास्यतिचमेदिन्याःकृपणःपांसुकुण्ठितः।<br>
विनिश्वसन्प्रस्रवणात्करेणूनामिवर्षभः॥2.42.17॥<br>
द्रक्ष्यन्तिनूनंपुरुषादीर्घबाहुंवनेचराः।<br>
राममुत्थायगच्छन्तंलोकनाथमनाथवत्॥2.42.18॥<br>
सानूनंजनकस्येष्टासुतासुखसदोचिता।<br>
कण्टकाक्रमणाक्रान्तावनमद्यगमिष्यति॥2.42.19॥<br>
अनभिज्ञावनानांसानूनंभयमुपैष्यति।<br>
श्वापदानर्दितंश्रुत्वागम्भीरंरोमहर्षणम्॥2.42.20॥<br>
सकामाभवकैकेयिविधवाराज्यमावस।<br>
नहितंपुरुषव्याघ्रंविनाजीवितुमुत्सहे॥2.42.21॥<br>
इत्येवंविलपन्राजाजनौघेनाभिसंवृतः।<br>
अपस्नातइवारिष्टंप्रविवेशपुरोत्तमम्॥2.42.22॥<br>
शून्यचत्वरवेश्मान्तांसंवृतापणदेवताम्।<br>
क्लान्तदुर्बलदुःखार्त्तांनात्याकीर्णमहापथाम्॥2.42.23॥<br>
तामवेक्ष्यपुरींसर्वांराममेवानुचिन्तयन्।<br>
विलपन्प्राविशद्राजागृहंसूर्यइवाम्बुदम्॥2.42.24॥<br>
महाह्रदमिवाक्षोभ्यंसुपर्णेनहृतोरगम्।<br>
रामेणरहितंवेश्मवैदेह्यालक्ष्मणेनच॥2.42.25॥<br>
अथगद्गदशब्दस्तुविलपन्मनुजाधिपः।<br>
उवाचमृदुमन्दार्थंवचनंदीनमस्वरम्॥2.42.26॥<br>
कौसल्यायागृहंशीघ्रंराममातुर्नयन्तुमाम्।<br>
नह्यन्यत्रममाश्वासोहृदयस्यभविष्यति॥2.42.27॥<br>
इतिब्रुवन्तंराजानमनयन्द्वारदर्शिनः।<br>
कौसल्यायागृहंतत्रन्यवेश्यतविनीतवत्॥2.42.28॥<br>
ततस्तस्यप्रविष्टस्यकौसल्यायानिवेशनम्।<br>
अधिरुह्यापिशयनंबभूवलुलितंमनः॥2.42.29॥<br>
पुत्रद्वयविहीनंचस्नुषयापिविवर्जितम्।<br>
अपश्यद्भवनंराजानष्टचन्द्रमिवाम्बरम्॥2.42.30॥<br>
तच्चदृष्ट्वामहाराजोभुजमुद्यम्यवीर्यवान्।<br>
उच्चैःस्वरेणचुक्रोशहाराघवजहासिमाम्॥2.42.31॥<br>
सुखिताबततंकालंजीविष्यन्तिनरोत्तमाः।<br>
परिष्वजन्तोयेरामंद्रक्ष्यन्तिपुनरागतम्॥2.42.32॥<br>
अथरात्र्यांप्रपन्नायांकालरात्र्यामिवात्मनः।<br>
अर्द्धरात्रेदशरथःकौसल्यामिदमब्रवीत्॥2.42.33॥<br>
रामंमेऽनुगतादृष्टिरद्यापिननिवर्त्तते।<br>
नत्वापश्यामिकौसल्येसाधुमापाणिनास्पृश॥2.42.34॥<br>
तंराममेवानुविचिन्तयन्तंसमीक्ष्यदेवीशयनेनरेन्द्रम्।<br>
उपोपविश्याधिकमार्तरूपाविनिश्वसन्तीविललापकृच्छ्रम्॥2.42.35॥</div></div><script>ac.playbackRate=0.5</script></body>
</html>