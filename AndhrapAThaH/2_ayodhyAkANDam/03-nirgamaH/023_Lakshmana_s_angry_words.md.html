<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-023-Lakshmana_Santhvanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
इतिब्रुवतिरामेतुलक्ष्मणोऽधश्शिरामुहुः।<br>
श्रुत्वामध्यंजगामेवमनसादुःखहर्षयोः॥2.23.1॥<br>
तदातुबद्ध्वाभ्रुकुटींभ्रुवोर्मध्येनरर्षभः।<br>
निशश्वासमहासर्पोबिलस्थइवरोषितः॥2.23.2॥<br>
तस्यदुष्प्रतिवीक्षंतद्भ्रुकुटीसहितंतदा।<br>
बभौक्रुद्धस्यसिंहस्यमुखस्यसदृशंमुखम्॥2.23.3॥<br>
तिर्यगूर्ध्वंशरीरेचपातयित्वाशिरोधराम्।<br>
अग्राक्ष्णावीक्षमाणस्तुतिर्यग्भ्रातरमब्रवीत्॥2.23.4॥<br>
अस्थानेसम्भ्रमोयस्यजातोवैसुमहानयम्।<br>
धर्मदोषप्रसङ्गेनलोकस्यानतिशङ्कया॥2.23.5॥<br>
कथंह्येतदसम्भ्रान्तस्त्वद्विधोवक्तुमर्हति।<br>
यथादैवमशौण्डीरंशौण्डीरक्षत्रियर्षभ॥2.23.6॥<br>
किन्नामकृपणंदैवमशक्तमभिशंससि।<br>
पापयोस्तेकथंनामतयोःशङ्कानविद्यते॥2.23.7॥<br>
सन्तिधर्मोपधाःश्लक्ष्णाधर्मात्मन्किंनबुध्यसे।<br>
तयोःसुचरितंस्वार्थंशाठ्यात्परिजिहीर्षतोः॥2.23.8॥<br>
यदिनैवंव्यवसितंस्याद्धिप्रागेवराघव।<br>
तयोःप्रागेवदत्तश्चस्याद्वरःप्रकृतश्चसः॥2.23.9॥<br>
लोकविद्विष्टमारब्धंत्वदन्यस्याभिषेचनम्।<br>
नोत्सहेसहितुंवीरतत्रमेक्षन्तुमर्हसि॥2.23.10॥<br>
येनेयमागताद्वैधंतवबुद्धिर्महामते।<br>
सहिधर्मोममद्वेष्यःप्रसङ्गाद्यस्यमुह्यसि॥2.23.11॥<br>
कथंत्वंकर्मणाशक्तःकैकेयीवशवर्त्तिनः।<br>
करिष्यसिपितुर्वाक्यमधर्मिष्ठंविगर्हितम्॥2.23.12॥<br>
यद्ययंकिल्बिषाद्भेदःकृतोऽप्येवंनगृह्यते।<br>
जायतेतत्रमेदुःखंधर्मसङ्गश्चगर्हितः॥2.23.13॥<br>
मनसापिकथंकामंकुर्यास्त्वंकामवृत्तयोः।<br>
तयोस्त्वहितयोर्नित्यंशत्र्वोःपित्रभिधानयोः॥2.23.14॥<br>
यद्यपिप्रतिपत्तिस्तेदैवीचापितयोर्मतम्।<br>
तथाप्युपेक्षणीयंतेनमेतदपिरोचते॥2.23.15॥<br>
विक्लवोवीर्यहीनोयःसदैवमनुवर्त्तते।<br>
वीराःसम्भावितात्मानोनदैवंपर्युपासते॥2.23.16॥<br>
दैवंपुरुषकारेणयःसमर्थःप्रबाधितुम्।<br>
नदैवेनविपन्नार्थःपुरुषःसोऽवसीदति॥2.23.17॥<br>
द्रक्ष्यन्तित्वद्यदैवस्यपौरुषंपुरुषस्यच।<br>
दैवमानुषयोरद्यव्यक्ताव्यक्तिर्भविष्यति॥2.23.18॥<br>
अद्यमत्पौरुषहतंदैवंद्रक्ष्यन्तिवैजनाः।<br>
यद्दैवादाहतंतेऽद्यदृष्टंराज्याभिषेचनम्॥2.23.19॥<br>
अत्यङ्कुशमिवोद्दामंगजंमदबलोद्धतम्।<br>
प्रधावितमहंदैवंपौरुषेणनिवर्त्तये॥2.23.20॥<br>
लोकपालास्समस्तास्तेनाद्यरामाभिषेचनम्।<br>
नचकृत्स्नास्त्रयोलोकाविहन्युःकिंपुनःपिता॥2.23.21॥<br>
यैर्विवासस्तवारण्येमिथोराजन्समर्थितः।<br>
अरण्येतेविवत्स्यन्तिचतुर्दशसमास्तथा॥2.23.22॥<br>
अहंतदाशांछेत्स्यामिपितुस्तस्याश्चयातव।<br>
अभिषेकविघातेनपुत्रराज्यायवर्तते॥2.23.23॥<br>
मद्बलेनविरुद्धायनस्याद्दैवबलंतथा।<br>
प्रभविष्यतिदुःखाययथोग्रंपौरुषंमम॥2.23.24॥<br>
ऊर्ध्वंवर्षसहस्रान्तेप्रजापाल्यमनन्तरम्।<br>
आर्यपुत्राःकरिष्यन्तिवनवासंगतेत्वयि॥2.23.25॥<br>
पूर्वंराजर्षिवृत्त्याहिवनवासोविधीयते।<br>
प्रजानिक्षिप्यपुत्रेषुपुत्रवत्परिपालने॥2.23.26॥<br>
सचेद्राजन्यनेकाग्रेराज्यविभ्रमशङ्कया।<br>
नैवमिच्छसिधर्मात्मन्राज्यंरामत्वमात्मनि॥2.23.27॥<br>
प्रतिजानेचतेवीरमाभूवंवीरलोकभाक्।<br>
राज्यंचतवरक्षेयमहंवेलेवसागरम्॥2.23.28॥<br>
मङ्गलैरभिषिञ्चस्वतत्रत्वंव्यापृतोभव।<br>
अहमेकोमहीपालानलंवारयितुंबलात्॥2.23.29॥<br>
नासिराबन्धनार्थायनशरास्तम्भहेतवः।<br>
अमित्रदमनार्थंमेसर्वमेतच्चतुष्टयम्॥2.23.30॥<br>
असिनातीक्ष्णधारेणविद्युच्चलितवर्चसा।<br>
प्रगृहीतेनवैशत्रुंवज्रिणंवानकल्पये॥2.23.31॥<br>
खड्गनिष्पेषनिष्पिष्टैर्गहनादुश्चराचमे।<br>
हस्त्यश्वनरहस्तोरुशिरोभिर्भवितामही॥2.23.32॥<br>
खड्गधाराहतामेऽद्यदीप्यमानाइवाद्रयः।<br>
पतिष्यन्तिद्विपाभूमौमेधाइवसविद्युतः॥2.23.33॥<br>
बद्धगोधाङ्गुलित्राणेप्रगृहीतशरासने।<br>
कथंपुरुषमानीस्यात्पुरुषाणांमयिस्थिते॥2.23.34॥<br>
बहुभिश्चैकमत्यस्यन्नेकेनचबहून्जनान्।<br>
विनियोक्ष्याम्यहंबाणान्नृवाजिगजमर्मसु॥2.23.35॥<br>
अद्यमेऽस्त्रप्रभावस्यप्रभावःप्रभविष्यति।<br>
राज्ञश्चाप्रभुतांकर्त्तुंप्रभुत्वंचतवप्रभो॥2.23.36॥<br>
अद्यचन्दनसारस्यकेयुरामोक्षणस्यच।<br>
वसूनांचविमोक्षस्यसुहृदांपालनस्यच॥2.23.37॥<br>
अनुरूपाविमौबाहूरामकर्मकरिष्यतः।<br>
अभिषेचनविघ्नस्यकर्तॄणांतेनिवारणे॥2.23.38॥<br>
ब्रवीहिकोऽद्यैवमयावियुज्यतांतवासुहृत्प्राणयशःसुहृज्जनैः।<br>
यथातवेयंवसुधावशेभवेत्तथैवमांशाधितवास्मिकिङ्करः॥2.23.39॥<br>
विमृज्यबाष्पंपरिसान्त्व्यचासकृत्सलक्ष्मणंराघववंशवर्द्धनः।<br>
उवाचपित्र्येवचनेव्यवस्थितंनिबोधमामेवहिसौम्यसत्पथे॥2.23.40॥</div></div><script>ac.playbackRate=0.5+parseInt(slider.value)/200</script></body>
</html>