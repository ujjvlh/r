<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-022-Daiva_Prabhavaha.mp3" type="audio/mpeg"></audio><br>
<br>
<br>
अथतंव्यथयादीनंसविशेषममर्षितम्।<br>
श्वसन्तमिवनागेन्द्रंरोषविस्फारितेक्षणम्॥2.22.1॥<br>
आसाद्यरामःसौमित्रिंसुहृदंभ्रातरंप्रियम्।<br>
उवाचेदंसधैर्येणधारयन्सत्त्वमात्मवान्॥2.22.2॥<br>
निगृह्यरोषंशोकंचधैर्यमाश्रित्यकेवलम्।<br>
अवमानंनिरस्येमंगृहीत्वाहर्षमुत्तमम्॥2.22.3॥<br>
उपक्लृप्तंहियत्किञ्चिदभिषेकार्थमद्यमे।<br>
सर्वंविसर्जयक्षिप्रंपुरुकार्यंनिरत्ययम्॥2.22.4॥<br>
सौमित्रेयोऽभिषेकार्थेममसम्भारसम्भ्रमः।<br>
अभिषेकनिवृत्त्यर्थेसोऽस्तुसम्भारसम्भ्रमः॥2.22.5॥<br>
यस्यामदभिषेकार्थेमानसंपरितप्यते।<br>
मातामेसायथानस्यात्सविशङ्कातथाकुरु॥2.22.6॥<br>
तस्याःशङ्कामयंदुःखंमुहूर्त्तमपिनोत्सहे।<br>
मनसिप्रतिसञ्जातंसौमित्रेऽहमुपेक्षितुम्॥2.22.7॥<br>
नबुद्धिपूर्वंनाबुद्धंस्मरामीहकदाचन।<br>
मातॄणांवापितुर्वाहंकृतमल्पंचविप्रियम्॥2.22.8॥<br>
सत्यःसत्याभिसन्धश्चनित्यंसत्यपराक्रमः।<br>
परलोकभयाद्भीतोनिर्भयोऽस्तुपितामम॥2.22.9॥<br>
तस्यापिहिभवेदस्मिन्कर्मण्यप्रतिसंहृते।<br>
सत्यंनेतिमनस्तापस्तस्यतापस्तपेच्चमाम्॥2.22.10॥<br>
अभिषेकविधानंतुतस्मात्संहृत्यलक्ष्मण।<br>
अन्वगेवाहमिच्छामिवनंगन्तुमितःपुनः॥2.22.11॥<br>
ममप्रव्राजनादद्यकृतकृत्यानृपात्मजा।<br>
सुतंभरतमव्यग्रमभिषेचयिताततः॥2.22.12॥<br>
मयिचीराजिनधरेजटामण्डलधारिणि।<br>
गतेऽरण्यंचकैकेय्याभविष्यतिमनस्सुखम्॥2.22.13॥<br>
बुद्धिःप्रणीतायेनेयंमनश्चसुसमाहितम्।<br>
तंतुनार्हामिसंक्लेष्टुंप्रव्रजिष्यामिमाचिरम्॥2.22.14॥<br>
कृतान्तस्त्वेवसौमित्रेद्रष्टव्योमत्प्रवासने।<br>
राज्यस्यचवितीर्णस्यपुनरेवनिवर्तने॥2.22.15॥<br>
कैकेय्याःप्रतिपत्तिर्हिकथंस्यान्ममपीडने।<br>
यदिभावोनदैवोऽयंकृतान्तविहितोभवेत्॥2.22.16॥<br>
जानासिहियथासौम्यनमातृषुममान्तरम्।<br>
भूतपूर्वंविशेषोवातस्यामयिसुतेऽपिवा॥2.22.17॥<br>
सोभिषेकनिवृत्त्यर्थैःप्रवासार्थैश्चदुर्वचैः।<br>
उग्रैर्वाक्यैरहंतस्यानान्यद्दैवात्समर्थये॥2.22.18॥<br>
कथंप्रकृतिसंपन्नाराजपुत्रीतथागुणा।<br>
ब्रूयात्साप्राकृतेवस्त्रीमत्पीडांभर्तृसन्निधौ॥2.22.19॥<br>
यदचिन्त्यंतुतद्दैवंभूतेष्वपिनहन्यते।<br>
व्यक्तंमयिचतस्यांचपतितोहिविपर्ययः॥2.22.20॥<br>
कश्चदैनेवसौमित्रेयोद्धुमुत्सहतेपुमान्।<br>
यस्यनग्रहणंकिञ्चित्कर्मणोऽन्यत्रदृश्यते॥2.22.21॥<br>
सुखदुःखेभयक्रोधौलाभालाभौभवाभवौ।<br>
यच्चकिञ्चित्तथाभूतंननुदैवस्यकर्मतत्॥2.22.22॥<br>
ऋषयोप्युग्रतपसोदैवेनाभिप्रपीडिताः।<br>
उत्सृज्यनियमांस्तीव्रान्भ्रश्यन्तेकाममन्युभिः॥2.22.23॥<br>
असङ्कल्पितमेवेहयदकस्मात्प्रवर्त्तते।<br>
निवर्त्त्यारम्भमारब्धंननुदैवस्यकर्मतत्॥2.22.24॥<br>
एतयातत्त्वयाबुद्ध्यासंस्तभ्यात्मानमात्मना।<br>
व्याहतेऽप्यभिषेकेमेपरितापोनविद्यते॥2.22.25॥<br>
तस्मादपरितापःसंस्त्वमप्यनुविधायमाम्।<br>
प्रतिसंहारयक्षिप्रमाभिषेचनिकींक्रियाम्॥2.22.26॥<br>
एभिरेवघटैःसर्वैरभिषेचनसम्भृतैः।<br>
ममलक्ष्मणतापस्येव्रतस्नानंभविष्यति॥2.22.27॥<br>
अथवाकिंममैतेनराजद्रव्यमतेनतु।<br>
उद्धृतंमेस्वयंतोयंव्रतादेशंकरिष्यति॥2.22.28॥<br>
माचलक्ष्मणसन्तापंकार्षिर्लक्ष्म्याविपर्यये।<br>
राज्यंवावनवासोवावनवासोमहोदयः॥2.22.29॥<br>
नलक्ष्मणास्मिन्खलुकर्मविघ्नेमातायवीयस्यतिशङ्कनीया।<br>
दैवाभिपन्नाहिवदत्यनिष्टंजानासिदैवंचतथाप्रभावम्॥2.22.30॥<script>ac.playbackRate=0.5</script>