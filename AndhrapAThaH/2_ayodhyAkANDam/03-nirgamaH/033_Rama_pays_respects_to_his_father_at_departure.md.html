<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-033-Pithur_Dharshanaartham_Gamanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
दत्त्वातुसहवैदेह्याब्राह्मणेभ्योधनंबहु।<br>
जग्मतुःपितरंद्रष्टुंसीतयासहराघवौ॥2.33.1॥<br>
ततोगृहीतेदुष्प्रेक्षेत्वशोभेतांतदायुधे।<br>
मालादामभिराबद्धेसीतयासमलङ्कृते॥2.33.2॥<br>
ततःप्रासादहर्म्याणिविमानशिखराणिच।<br>
अधिरुह्यजनःश्रीमानुदासीनोव्यलोकयत्॥2.33.3॥<br>
नहिरथ्याःस्मशक्यन्तेगन्तुंबहुजनाकुलाः।<br>
आरुह्यतस्मात्प्रासादान्दीनाःपश्यन्तिराघवम्॥2.33.4॥<br>
पदातिंवर्जितच्छत्रंरामंदृष्ट्वातदाजनाः।<br>
ऊचुर्बहुविधावाचःशोकोपहतचेतसः॥2.33.5॥<br>
यंयान्तमनुयातिस्मचतुरङ्गबलंमहत्।<br>
तमेकंसीतयासार्द्धमनुयातिस्मलक्ष्मणः॥2.33.6॥<br>
ऐश्वर्यस्यरसज्ञस्सन्कामिनांचैवकामदः।<br>
नेच्छत्येवानृतंकर्तुंपितरंधर्मगौरवात्॥2.33.7॥<br>
यानशक्यापुराद्रष्टुंभूतैराकाशगैरपि।<br>
तामद्यसीतांपश्यन्तिराजमार्गगताजनाः॥2.33.8॥<br>
अङ्गरागोचितांसीतांरक्तचन्दनसेविनीम्।<br>
वर्षमुष्णंचशीतंचनेष्यन्त्याशुविवर्णताम्॥2.33.9॥<br>
अद्यनूनंदशरथःसत्त्वमाविश्यभाषते।<br>
नहिराजाप्रियंपुत्रंविवासयितुमिच्छति॥2.33.10॥<br>
निर्गुणस्यापिपुत्रस्यकथंस्याद्विप्रवासनम्।<br>
किंपुनर्यस्यलोकोऽयंजितोवृत्तेनकेवलम्॥2.33.11॥<br>
आनृशंस्यमनुक्रोशःश्रुतंशीलंदमःशमः।<br>
राघवंशोभयन्त्येतेषड्गुणाःपुरुषर्षभम्॥2.33.12॥<br>
तस्मात्तस्योपघातेनप्रजाःपरमपीडिताः।<br>
औदकानीवसत्त्वानिग्रीष्मेसलिलसंक्षयात्॥2.33.13॥<br>
पीडयापीडितंसर्वंजगदस्यजगत्पतेः।<br>
मूलस्येवोपघातेनवृक्षःपुष्पफलोपगः॥2.33.14॥<br>
मूलंह्येषमनुष्याणांधर्मसारोमहाद्युतिः।<br>
पुष्पंफलंचपत्रंचशाखाश्चास्येतरेजनाः॥2.33.15॥<br>
तेलक्ष्मणइवक्षिप्रंसपत्न्यःसहबान्धवाः।<br>
गच्छन्तमनुगच्छामोयेनगच्छतिराघवः॥2.33.16॥<br>
उद्यानानिपरित्यज्यक्षेत्राणिचगृहाणिच।<br>
एकदुःखसुखाराममनुगच्छामधार्मिकम्॥2.33.17॥<br>
समुद्धृतनिधानानिपरिध्वस्ताजिराणिच।<br>
उपात्तधनधान्यानिहृतसाराणिसर्वशः॥2.33.18॥<br>
रजसाभ्यवकीर्णानिपरित्यक्तानिदैवतैः।<br>
मूषकैःपरिधावद्भिरुद्बिलैरावृतानिच॥2.33.19॥<br>
अपेतोदकधूमानिहीनसंमार्जनानिच।<br>
प्रणष्टबलिकर्मेज्यामन्त्रहोमजपानिच॥2.33.20॥<br>
दुष्कालेनेवभग्नानिभिन्नभाजनवन्तिच।<br>
अस्मात्त्यक्तानिवेश्मानिकैकेयीप्रतिपद्यताम्॥2.33.21॥<br>
वनंनगरमेवास्तुयेनगच्छतिराघवः।<br>
अस्माभिश्चपरित्यक्तंपुरंसम्पद्यतांवनम्॥2.33.22॥<br>
बिलानिदंष्ट्रिणःसर्वेसानूनिमृगपक्षिणः।<br>
त्यजन्त्यस्मद्भयाद्भीतागजाःसिंहावनान्यपि॥2.33.23॥<br>
अस्मत्त्यक्तंप्रपद्यन्तांसेव्यमानंत्यजन्तुच॥2.33.24॥<br>
प्रपद्यतांहिकैकेयीसपुत्रासहबान्धवैः।<br>
राघवेणवनेसर्वेसहवत्स्यामनिर्वृताः॥2.33.25॥<br>
इत्येवंविविधावाचोनानाजनसमीरिताः।<br>
शुश्रावरामःश्रुत्वाचनविचक्रेऽस्यमानसम्॥2.33.26॥<br>
सतुवेश्मपितुर्दूरात्कैलासशिखरप्रभम्।<br>
अभिचक्रामधर्मात्मामत्तमातङ्गविक्रमः॥2.33.27॥<br>
विनीतवीरपुरुषंप्रविश्यतुनृपालयम्।<br>
ददर्शावस्थितंदीनंसुमन्त्रमविदूरतः॥2.33.28॥<br>
प्रतीक्षमाणोऽपिजनंतदार्तमनार्तरूपःप्रहसन्निवाथ।<br>
जगामरामःपितरंदिदृक्षुःपितुर्निदेशंविधिवच्चिकीर्षुः॥2.33.29॥<br>
तत्पूर्वमैक्ष्वाकसुतोमहात्मारामोगमिष्यन्वनमार्त्तरूपम्।<br>
व्यतिष्ठतप्रेक्ष्यतदासुमन्त्रंपितुर्महात्माप्रतिहारणार्थम्॥2.33.30॥<br>
पितुर्निदेशेनतुधर्मवत्सलोवनप्रदेशेकृतबुद्धिनिश्चयः।<br>
सराघवःप्रेक्ष्यसुमन्त्रमब्रवीन्निवेदयस्वागमनंनृपायमे॥2.33.31॥</div></div><script>ac.playbackRate=0.5</script></body>
</html>