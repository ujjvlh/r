<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-027-Sitayaaha_Vanagamana_Nishchayaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
एवमुक्तातुवैदेहीप्रियार्हाप्रियवादिनी।<br>
प्रणयादेवसंक्रुद्धाभर्त्तारमिदमब्रवीत्॥2.27.1॥<br>
किमिदंभाषसेरामवाक्यंलघुतयाध्रुवम्।<br>
त्वयायदपहास्यंमेश्रुत्वानरवरात्मज॥2.27.2॥<br>
आर्यपुत्रपितामाताभ्रातापुत्रस्तथास्नुषा।<br>
स्वानिपुण्यानिभुञ्जानाःस्वस्वंभाग्यमुपासते॥2.27.3॥<br>
भर्तुर्भाग्यंतुभार्य्यैकाप्राप्नोतिपुरुषर्षभ।<br>
अतश्चैवाहमादिष्टावनेवस्तव्यमित्यपि॥2.27.4॥<br>
नपितानात्मजोरामनमातानसखीजनः।<br>
इहप्रेत्यचनारीणांपतिरेकोगतिःसदा॥2.27.5॥<br>
यदित्वंप्रस्थितोदुर्गंवनमद्यैवराघव।<br>
अग्रतस्तेगमिष्यामिमृद्नन्तीकुशकण्टकान्॥2.27.6॥<br>
ईर्ष्यारोषौबहिष्कृत्यभुक्तशेषमिवोदकम्।<br>
नयमांवीरविस्रब्धःपापंमयिनविद्यते॥2.27.7॥<br>
प्रासादाग्रैर्विमानैर्वावैहायसगतेनवा।<br>
सर्वावस्थागताभर्तुःपादच्छायाविशिष्यते॥2.27.8॥<br>
अनुशिष्टाऽस्मिमात्राचपित्राचविविधाश्रयम्।<br>
नास्मिसम्प्रतिवक्तव्यावर्त्तितव्यंयथामया॥2.27.9॥<br>
अहंदुर्गंगमिष्यामिवनंपुरुषवर्जितम्।<br>
नानामृगगणाकीर्णंशार्दूलवृकसेवितम्॥2.27.10॥<br>
सुखंवनेनिवत्स्यामियथैवभवनेपितुः।<br>
अचिन्तयन्तीत्रीन्लोकान्चिन्तयन्तीपतिव्रतम्॥2.27.11॥<br>
शुश्रूषमाणातेनित्यंनियताब्रह्मचारिणी।<br>
सहरंस्येत्वयावीरवनेषुमधुगन्धिषु॥2.27.12॥<br>
त्वंहिकर्तुंवनेशक्तोरामसम्परिपालनम्।<br>
अन्यस्यापिजनस्येहकिंपुनर्मममानद॥2.27.13॥<br>
सहत्वयागमिष्यामिवनमद्यनसंशयः।<br>
नाहंशक्यामहाभागनिवर्त्तयितुमुद्यता॥2.27.14॥<br>
फलमूलाशनानित्यंभविष्यामिनसंशयः।<br>
नतेदुःखंकरिष्यामिनिवसन्तीसहत्वया॥2.27.15॥<br>
इच्छामिसरितःशैलान्पल्वलानिवनानिच।<br>
द्रष्टुंसर्वत्रनिर्भीतात्वयानाथेनधीमता॥2.27.16॥<br>
हंसकारण्डवाकीर्णाःपद्मिनीःसाधुपुष्पिताः।<br>
इच्छेयंसुखिनीद्रष्टुंत्वयावीरेणसङ्गता॥2.27.17॥<br>
अभिषेकंकरिष्यामितासुनित्यंयतव्रता।<br>
सहत्वयाविशालाक्षरंस्येपरमनन्दिनी॥2.27.18॥<br>
एवंवर्षसहस्राणांशतंवाऽहंत्वयासह।<br>
व्यतिक्रमंनवेत्स्यामिस्वर्गोऽपिनहिमेमतः॥2.27.19॥<br>
स्वर्गोऽपिचविनावासोभवितायदिराघव।<br>
त्वयाममनरव्याघ्रनाहंतमपिरोचये॥2.27.20॥<br>
अहंगमिष्यामिवनंसुदुर्गमंमृगायुतंवानरवारणैर्युतम्।<br>
वनेनिवत्स्यामियथापितुर्गृहेतवैवपादावुपगृह्यसंयता॥2.27.21॥<br>
अनन्यभावामनुरक्तचेतसंत्वयावियुक्तांमरणायनिश्चिताम्।<br>
नयस्वमांसाधुकुरुष्वयाचनांनतेमयाऽतोगुरुताभविष्यति॥2.27.22॥<br>
तथाब्रुवाणामपिधर्मवत्सलोनचस्मसीतांनृवरोनिनीषति।<br>
उवाचचैनांबहुसन्निवर्त्तनेवनेनिवासस्यचदुःखितांप्रति॥2.27.23॥</div></div><script>ac.playbackRate=0.5</script></body>
</html>