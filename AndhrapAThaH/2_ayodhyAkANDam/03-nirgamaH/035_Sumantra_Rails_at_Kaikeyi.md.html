<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-035-Sumanthrakrutham_Kaikeyee_Garhanam_.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततोनिर्द्धूयसहसाशिरोनिश्वस्यचासकृत्।<br>
पाणिंपाणौविनिष्पिष्यदन्तान्कटकटाप्यच॥2.35.1॥<br>
लोचनेकोपसंरक्तेवर्णंपूर्वोचितंजहत्।<br>
कोपाभिभूतःसहसासन्तापमशुभंगतः॥2.35.2॥<br>
मनःसमीक्षमाणश्चसूतोदशरथस्यसः।<br>
कम्पयन्निवकैकेय्याहृदयंवाक्छरैःशितैः॥2.35.3॥<br>
वाक्यवज्रैरनुपमैर्निर्भिन्दन्निवचाशुगैः।<br>
कैकेय्याःसर्वमर्माणिसुमन्त्रःप्रत्यभाषत॥2.35.4॥<br>
भर्त्तासर्वस्यजगतःस्थावरस्यचरस्यच।<br>
नह्यकार्यतमंकिञ्चित्तवदेवीहविद्यते॥2.35.5॥<br>
पतिघ्नींत्वामहंमन्येकुलघ्नीमपिचान्ततः॥2.35.6॥<br>
यन्महेन्द्रमिवाजय्यंदुष्प्रकम्प्यमिवाचलम्।<br>
महोदधिमिवाक्षोभ्यंसन्तापयसिकर्मभिः॥2.35.7॥<br>
मावमंस्थादशरथंभर्त्तारंवरदंपतिम्।<br>
भर्तुरिच्छाहिनारीणांपुत्रकोट्यांविशिष्यते॥2.35.8॥<br>
यथावयोहिराज्यानिप्राप्नुवन्तिनृपक्षये।<br>
इक्ष्वाकुकुलनाथेऽस्मिंस्तल्लोपयितुमिच्छसि॥2.35.9॥<br>
राजाभवतुतेपुत्रोभरतःशास्तुमेदिनीम्।<br>
वयंतत्रगमिष्यामोयत्ररामोगमिष्यति॥2.35.10॥<br>
नहितेविषयेकश्चिद्ब्राह्मणेवस्तुमर्हति।<br>
तादृशंत्वममर्यादमद्यकर्मचिकीर्षसि॥2.35.11॥<br>
आश्चर्यमिवपश्यामियस्यास्तेवृत्तमीदृशम्।<br>
आचरन्त्यानविवृतासद्योभवतिमेदिनी॥2.35.12॥<br>
महाब्रह्मर्षिजुष्टावाज्वलन्तोभीमदर्शनाः।<br>
धिग्वाग्दण्डानहिंसन्तिरामप्रव्राजनेस्थिताम्॥2.35.13॥<br>
आम्रंछित्त्वाकुठारेणनिम्बंपरिचरेत्तुयः।<br>
यश्चैनंपयसासिञ्चेन्नैवास्यमधुरोभवेत्॥2.35.14॥<br>
अभिजातंहितेमन्येयथामातुस्तथैवच।<br>
नहिनिम्बात्स्रवेत्क्षौद्रंलोकेनिगदितंवचः॥2.35.15॥<br>
तवमातुरसद्ग्राहंविद्मःपूर्वंयथाश्रुतम्॥2.35.16॥<br>
सर्वभूतरुतंतस्मात्सञ्जज्ञेवसुधाधिपः।<br>
तेनतिर्यग्गतानांचभूतानांविदितंवचः॥2.35.17॥<br>
ततोजृम्भस्यशयनेविरुताद्भूरिवर्चसः।<br>
पितुस्तेविदितोभावःसतत्रबहुधाऽहसत्॥2.35.18॥<br>
तत्रतेजननीक्रुद्धामृत्युपाशमभीप्सती।<br>
हासंतेनृपतंसौम्यजिज्ञासामीतिचाब्रवीत्॥2.35.19॥<br>
नृपश्चोवाचतांदेवींशंसामितेयदि।<br>
ततोमेमरणंसद्योभविष्यतिनसंशयः॥2.35.20॥<br>
मातातेपितरंदेविततःकेकयमब्रवीत्।<br>
शंसमेजीववामावानमामपहसिष्यसि॥2.35.21॥<br>
प्रिययाचतथोक्तःसन्केकयःपृथिवीपतिः।<br>
तस्मैतंवरदायार्थंकथयामासतत्त्वतः॥2.35.22॥<br>
ततःसवरदःसाधूराजानंप्रत्यभाषत।<br>
म्रियतांध्वंसतांवेयंमाकृथास्त्वंमहीपते॥2.35.23॥<br>
सतच्छ्रुत्वावचस्तस्यप्रसन्नमनसोनृपः।<br>
मातरंतेनिरस्याशुविजहारकुबेरवत्॥2.35.24॥<br>
तथात्वमपिराजानंदुर्ज्जनाचरितेपथि।<br>
असद्ग्राहमिमंमोहात्कुरुषेपापदर्शिनि॥2.35.25॥<br>
सत्यश्चाद्यप्रवादोऽयंलौकिकःप्रतिभातिमा।<br>
पितॄन्समनुजायन्तेनरामातरमङ्गनाः॥2.35.26॥<br>
नैवंभवगृहाणेदंयदाहवसुधाधिपः।<br>
भर्त्तुरिच्छामुपास्वेहजनस्यास्यगतिर्भव॥2.35.27॥<br>
मात्वंप्रोत्साहितापापैर्देवराजसमप्रभम्।<br>
भर्त्तारंलोकभर्त्तारमसद्धर्ममुपादधाः॥2.35.28॥<br>
नहिमिथ्याप्रतिज्ञातंकरिष्यतितवानघः।<br>
श्रीमान्दशरथोराजादेविराजीवलोचनः॥2.35.29॥<br>
ज्येष्ठोवदान्यःकर्मण्यःस्वधर्मपरिरक्षिता।<br>
रक्षिताजीवलोकस्यबलीरामोऽभिषिच्यताम्॥2.35.30॥<br>
परिवादोहितेदेविमहान्लोकेचरिष्यति।<br>
यदिरामोवनंयातिविहायपितरंनृपम्॥2.35.31॥<br>
सराज्यंराघवःपातुभवत्वंविगतज्वरा।<br>
नहितेराघवादन्यःक्षमःपुरवरेवसेत्॥2.35.32॥<br>
रामेहियौवराज्यस्थेराजादशरथोवनम्।<br>
प्रवेक्ष्यतिमहेष्वासःपूर्ववृत्तमनुस्मरन्॥2.35.33॥<br>
इतिसान्त्वैश्चतीक्ष्णैश्चकैकेयींराजसंसदि।<br>
सुमन्त्रःक्षोभयामासभूयएवकृताञ्जलिः॥2.35.34॥<br>
नैवसाक्षुम्यतेदेवीनचस्मपरिदूयते।<br>
नचास्यामुखवर्णस्यविक्रियालक्ष्यतेतदा॥2.35.35॥</div></div><script>ac.playbackRate=0.5</script></body>
</html>