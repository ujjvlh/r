<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-049-Gomathyadi_Naditharanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
रामोऽपिरात्रिशेषेणतेनैवमहदन्तरम्।<br>
जगामपुरुषव्याघ्रःपितुराज्ञामनुस्मरन्॥2.49.1॥<br>
तथैवगच्छतस्तस्यव्यपायाद्रजनीशिवा।<br>
उपास्यसशिवांसन्ध्यांविषयान्तंव्यगाहत॥2.49.2॥<br>
पश्यन्नतिययौशीघ्रंशनैरिवहयोत्तमैः।<br>
श्रृण्वन्वाचोमनुष्याणांग्रामसंवासवासिनाम्॥2.49.3॥<br>
राजानंधिग्दशरथंकामस्यवशमास्थितम्।<br>
हानृशंसाद्यकैकेयीपापापापानुबन्धिनी॥2.49.4॥<br>
तीक्ष्णासम्भिन्नमर्यादातीक्ष्णकर्मणिवर्त्तते॥2.49.5॥<br>
यापुत्रमीदृशंराज्ञःप्रवासयतिधार्मिकम्।<br>
वनवासेमहाप्रज्ञंसानुक्रोशंजितेन्द्रियम्॥2.49.6॥<br>
कथंनाममहाभागासीताजनकनन्दिनी।<br>
सदासुखेष्वभिरतादुःखान्यनुभविष्यति॥2.49.7॥<br>
अहोदशरथोराजानिःस्नेहःस्वसुतंप्रियम्।<br>
प्रजानामनघंरामंपरित्यक्तुमिहेच्छति॥2.49.8॥<br>
एतावाचोमुनष्याणांग्रामसंवासवासिनाम्।<br>
श्रृण्वन्नतिययौवीरःकोसलान्कोसलेश्वरः॥2.49.9॥<br>
ततोवेदश्रुतिंनामशिववारिवहांनदीम्।<br>
उत्तीर्याभिमुखःप्रायादगस्त्याध्युषितांदिशम्॥2.49.10॥<br>
गत्वातुसुचिरंकालंततःशिवजलांनदीम्।<br>
गोमतींगोयुतानूपामतरत्सागरंगमाम्॥2.49.11॥<br>
गोमतींचाप्यतिक्रम्यराघवःशीघ्रगैर्हयैः।<br>
मयूरहंसाभिरुतांततारस्यन्दिकांनदीम्॥2.49.12॥<br>
समहींमनुनाराज्ञादत्तामिक्ष्वाकवेपुरा।<br>
स्फीतांराष्ट्रावृतांरामोवैदेहीमन्वदर्शयत्॥2.49.13॥<br>
सूतइत्येवचाभाष्यसारथिंतमभीक्ष्णशः।<br>
हंसमत्तस्वरःश्रीमानुवाचपुरुषर्षभः॥2.49.14॥<br>
कदाहंपुनरागम्यसरय्वाःपुष्पितेवने।<br>
मृगयांपर्यटिष्यामिमात्रापित्राचसङ्गतः॥2.49.15॥<br>
राजर्षीणांहिलोकेऽस्मिन्रत्यर्थंमृगयावने।<br>
कालेवृतांतांमनुजैःधन्विनामभिकांक्षिताम्॥2.49.16॥<br>
नात्यर्थमभिकांक्षामिमृगयांसरयूवने।<br>
रतिर्ह्येषातुलालोकेराजर्षिगणसम्मता॥2.49.17॥<br>
सतमध्वानमैक्ष्वाकःसूतंमधुरयागिरा।<br>
तंतमर्थमभिप्रेत्यययौवाक्यमुदीरयन्॥2.49.18॥</div></div><script>ac.playbackRate=0.5</script></body>
</html>