<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-047-Pouranam_Prathya_Gamanam.mp3" type="audio/mpeg"></audio><br>
<br>
<br>
प्रभातायांतुशर्वर्यांपौरास्तेराघवंविना।<br>
शोकोपहतनिश्चेष्टाबभूवुर्हतचेतसः॥2.47.1॥<br>
शोकजाश्रुपरिद्यूनावीक्षमाणास्ततस्ततः।<br>
आलोकमपिरामस्यनपश्यन्तिस्मदुःखिताः॥2.47.2॥<br>
तेविषादार्तवदनारहितास्तेनधीमता।<br>
कृपणाःकरुणावाचोवदन्तिस्ममनस्विनः॥2.47.3॥<br>
धिगस्तुखलुनिद्रांतांययापहृतचेतसः।<br>
नाद्यपश्यामहेरामंपृथूरस्कंमहाभुजम्॥2.47.4॥<br>
कथंनाममहाबाहुःसतथावितथक्रियः।<br>
भक्तंजनंपरित्यज्यप्रवासंराघवोगतः॥2.47.5॥<br>
योनःसदापालयतिपितापुत्रानिवौरसान्।<br>
कथंरघूणांसश्रेष्ठस्त्यक्त्वानोविपिनंगतः॥2.47.6॥<br>
इहैवनिधनंयामोमहाप्रस्थानमेववा।<br>
रामेणरहितानांहिकिमर्थंजीवितंहिनः॥2.47.7॥<br>
सन्तिशुष्काणिकाष्ठानिप्रभूतानिमहान्तिच।<br>
तैःप्रज्वाल्यचितांसर्वेप्रविशामोऽथपावकम्॥2.47.8॥<br>
किंवक्ष्यामौमहाबाहुरनसूयःप्रियंवदः।<br>
नीतःसराघवोऽस्माभिरितिवक्तुंकथंक्षमम्॥2.47.9॥<br>
सानूनंनगरीदीनादृष्ट्वास्मान्राघवंविना।<br>
भविष्यतिनिरानन्दासस्त्रीबालवयोधिका॥2.47.10॥<br>
निर्यातस्तेनवीरेणसहनित्यंजितात्मना।<br>
विहीनास्तेनचपुनःकथंपश्यामतांपुरीम्॥2.47.11॥<br>
इतीवबहुधावाचोबाहुमुद्यम्यतेजनाः।<br>
विलपन्तिस्मदुःखार्ताविवत्साइवधेनवः॥2.47.12॥<br>
ततोमार्गानुसारेणगत्वाकिञ्चित्क्षणंपुनः।<br>
मार्गनाशाद्विषादेनमहतासमभिप्लुताः॥2.47.13॥<br>
रथस्यमार्गनाशेनन्यवर्तन्तमनस्विनः।<br>
किमिदंकिंकरिष्यामोदैवेनोपहताइति॥2.47.14॥<br>
ततोयथागतेनैवमार्गेणक्लान्तचेतसः।<br>
अयोध्यामगमन्सर्वेपुरींव्यथितसज्जनाम्॥2.47.15॥<br>
आलोक्यनगरींतांचक्षयव्याकुलमानसाः।<br>
अवर्तयन्ततेऽश्रूणिनयनैश्शोकपीडितैः॥2.47.16॥<br>
एषारामेणनगरीरहितानातिशोभते।<br>
आपगागरुडेनेवह्रदादुद्धृतपन्नगा॥2.47.17॥<br>
चन्द्रहीनमिवाकाशंतोयहीनमिवार्णवम्।<br>
अपश्यन्निहतानन्दंनगरंतेविचेतसः॥2.47.18॥<br>
तेतानिवेश्मानिमहाधनानिदुःखेनदुःखोपहताविशन्तः।<br>
नैवप्रजज्ञुःस्वजनंजनंवानिरीक्षमाणाःप्रविनष्टहर्षाः॥2.47.19॥<script>ac.playbackRate=0.5</script>