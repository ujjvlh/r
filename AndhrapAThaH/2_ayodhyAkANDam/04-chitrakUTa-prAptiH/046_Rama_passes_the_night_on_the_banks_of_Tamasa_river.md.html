<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-046-Pouran_Vihaya_Ramadeenam_Gamanam_.mp3" type="audio/mpeg"></audio><br>
<br>
<br>
ततस्तुतमसातीरंरम्यमाश्रित्यराघवः।<br>
सीतामुद्वीक्ष्यसौमित्रिमिदंवचनमब्रवीत्॥2.46.1॥<br>
इयमद्यनिशापूर्वासौमित्रेप्रहितावनम्।<br>
वनवासस्यभद्रंतेसनोत्कण्ठितुमर्हसि॥2.46.2॥<br>
पश्यशून्यान्यरण्यानिरुदन्तीवसमन्ततः।<br>
यथानिलयमायद्भिर्निलीनानिमृगद्विजैः॥2.46.3॥<br>
अद्यायोध्यातुनगरीराजधानीपितुर्मम।<br>
सस्त्रीपुंसागतानस्मान्शोचिष्यतिनसंशयः॥2.46.4॥<br>
अनुरक्ताहिमनुजाराजानंबहुभिर्गुणैः।<br>
त्वांचमांचनरव्याघ्रशत्रुघ्नभरतौतथा॥2.46.5॥<br>
पितरंचानुशोचामिमातरंचयशस्विनीम्।<br>
अपिवाऽन्धौभवेतांतुरुदन्तौतावभीक्ष्णशः॥2.46.6॥<br>
भरतःखलुधर्मात्मापितरंमातरंचमे।<br>
धर्मार्थकामसहितैर्वाक्यैराश्वासयिष्यति॥2.46.7॥<br>
भरतस्यानृशंसत्वंविचिन्त्याहंपुनःपुनः।<br>
नानुशोचामिपितरंमातरंचापिलक्ष्मण॥2.46.8॥<br>
त्वयाकार्यंनरव्याघ्रमामनुव्रजताकृतम्।<br>
अन्वेष्टव्याहिवैदेह्यारक्षणार्थेसहायता॥2.46.9॥<br>
अद्भिरेवतुसौमित्रेवत्स्याम्यद्यनिशामिमाम्।<br>
एतद्धिरोचतेमह्यंवन्येऽपिविविधेसति॥2.46.10॥<br>
एवमुक्त्वातुसौमित्रिंसुमन्त्रमपिराघवः।<br>
अप्रमत्तस्त्वमश्वेषुभवसौम्येत्युवाचह॥2.46.11॥<br>
सोऽश्वान्सुमन्त्रःसंयम्यसूर्येऽस्तंसमुपागते।<br>
प्रभूतयवसान्कृत्वाबभूवप्रत्यनन्तरः॥2.46.12॥<br>
उपास्यतुशिवांसन्ध्यांदृष्ट्वारात्रिमुपस्थिताम्।<br>
रामस्यशयनंचक्रेसूतःसौमित्रिणासह॥2.46.13॥<br>
तांशय्यांतमसातीरेवीक्ष्यवृक्षदलैःकृताम्।<br>
रामःसौमित्रिणासार्द्धंसभार्यःसंविवेशह॥2.46.14॥<br>
सभार्यंसम्प्रसुप्तंतंभ्रातरंवीक्ष्यलक्ष्मणः।<br>
कथयामाससूतायरामस्यविविधान्गुणान्॥2.46.15॥<br>
जाग्रतोह्येवतांरात्रिंसौमित्रेरुदितोरविः।<br>
सूतस्यतमसातीरेरामस्यब्रुवतोगुणान्॥2.46.16॥<br>
गोकुलाकुलतीरायास्तमसायाविदूरतः।<br>
अवसत्तत्रतांरात्रिंरामःप्रकृतिभिःसह॥2.46.17॥<br>
उत्थायतुमहातेजाःप्रकृतीस्तानिशाम्यच।<br>
अब्रवीद्भ्रातरंरामोलक्ष्मणंपुण्यलक्षणम्॥2.46.18॥<br>
अस्मद्व्यपेक्षान्सौमित्रेनिरपेक्षान्गृहेष्वपि।<br>
वृक्षमूलेषुसंसुप्तान्पश्यलक्ष्मणसाम्प्रतम्॥2.46.19॥<br>
यथैतेनियमंपौराःकुर्वन्त्यस्मन्निवर्त्तने।<br>
अपिप्राणानसिष्यन्तिनतुत्यक्ष्यन्तिनिश्चयम्॥2.46.20॥<br>
यावदेवतुसंसुप्तास्तावदेववयंलघु।<br>
रथमारुह्यगच्छामपन्थानमकुतोभयम्॥2.46.21॥<br>
अतोभूयोऽपिनेदानीमिक्ष्वाकुपुरवासिनः।<br>
स्वपेयुरमुरक्तामांवृक्षमूलानिसंश्रिताः॥2.46.22॥<br>
पौराह्यात्मकृताद्दुःखाद्विप्रमोक्ष्यानृपात्मजैः।<br>
नतेखल्वात्मनायोज्यादुःखेनपुरवासिनः॥2.46.23॥<br>
अब्रवील्लक्ष्मणोरामंसाक्षाद्धर्ममिवस्थितम्।<br>
रोचतेमेतथाप्राज्ञक्षिप्रमारुह्यतामिति॥2.46.24॥<br>
अथरामोऽब्रवीच्छ्रीमान्सुमन्त्रंयुज्यतांरथः।<br>
गमिष्यामिततोऽरण्यंगच्छशीघ्रमितःप्रभो॥2.46.25॥<br>
सूतस्ततःसंत्वरितःस्यन्दनंतैर्हयोत्तमैः।<br>
योजयित्वाथरामायप्राञ्जलिःप्रत्यवेदयत्॥2.46.26॥<br>
अयंयुक्तोमहाबाहोरथस्तेरथिनांवर।<br>
तमारोहसुभद्रंतेससीतःसहलक्ष्मणः॥2.46.27॥<br>
तंस्यन्दनमधिष्ठायराघवःसपरिच्छदः।<br>
शीघ्रगामाकुलावर्त्तांतमसामतरन्नदीम्॥2.46.28॥<br>
ससंतीर्य्यमहाबाहुःश्रीमान्शिवमकण्टकम्।<br>
प्रापद्यतमहामार्गमभयंभयदर्शिनाम्॥2.46.29॥<br>
मोहनार्थंतुपौराणांसूतंरामोऽब्रवीद्वचः।<br>
उदङ्मुखःप्रयाहित्वंरथमास्थायसारथे॥2.46.30॥<br>
मुहूर्तंत्वरितंगत्वानिवर्तयरथंपुनः।<br>
यथानविद्युःपौरामांतथाकुरुसमाहितः॥2.46.31॥<br>
रामस्यवचनंश्रुत्वातथाचक्रेससारथिः।<br>
प्रत्यागम्यचरामस्यस्यन्दनंप्रत्यवेदयत्॥2.46.32॥<br>
तौसंप्रयुक्तंतुरथंसमास्थितौतदाससीतौरघुवंशवर्द्धनौ।<br>
प्रचोदयामासततस्तुरङ्गमान्ससारथिर्येनपथातपोवनम्॥2.46.33॥<br>
ततःसमास्थायरथंमहारथःससारथिर्दाशरथिर्वनंययौ।<br>
उदङ्मुखंतंतुरथंचकारसप्रयाणमाङ्गल्यनिमित्तदर्शनात्॥2.46.34॥<script>ac.playbackRate=0.5</script>