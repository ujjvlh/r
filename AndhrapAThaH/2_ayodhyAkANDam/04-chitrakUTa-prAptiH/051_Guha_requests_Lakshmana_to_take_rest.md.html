<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-051-Guha_Lakshmana_Samvadhaha.mp3" type="audio/mpeg"></audio><br>
<br>
<br>
तंजाग्रतमदम्भेनभ्रातुरर्थायलक्ष्मणम्।<br>
गुहःसन्तापसन्तप्तोराघवंवाक्यमब्रवीत्॥2.51.1॥<br>
इयंतातसुखाशय्यात्वदर्थमुपकल्पिता।<br>
प्रत्याश्वसिहिसाध्वस्यांराजपुत्रयथासुखम्॥2.51.2॥<br>
उचितोऽयंजनःसर्वःक्लेशानांत्वंसुखोचितः।<br>
गुप्त्यर्थंजागरिष्यामःकाकुत्स्थस्यवयंनिशाम्॥2.51.3॥<br>
नहिरामात्प्रियतरोममास्तिभुविकश्चन।<br>
ब्रवीम्येतदहंसत्यंसत्येनैवचतेशपे॥2.51.4॥<br>
अस्यप्रसादादाशंसेलोकेऽस्मिन्सुमहद्यशः।<br>
धर्मावाप्तिंचविपुलामर्थावाप्तिंचकेवलाम्॥2.51.5॥<br>
सोऽहंप्रियतमंरामंशयानंसहसीतया।<br>
रक्षिष्यामिधनुष्पाणिःसर्वतोज्ञातिभिःसह॥2.51.6॥<br>
नहिमेऽविदितंकिञ्चिद्वनेस्मिंश्चरतःसदा।<br>
चतुरङ्गंह्यपिबलंसुमहत्प्रसहेमहि॥2.51.7॥<br>
लक्ष्मणस्तंतदोवाचरक्ष्यमाणास्त्वयानघ।<br>
नात्रभीतावयंसर्वेधर्ममेवानुपश्यता॥2.51.8॥<br>
कथंदाशरथौभूमौशयानेसहसीतया।<br>
शक्यनिद्रामयालब्धुंजीवितंवासुखानिवा॥2.51.9॥<br>
योनदेवासुरैःसर्वैःशक्यःप्रसहितुंयुधि।<br>
तंपश्यसुखसंविष्टंतृणेषुसहसीतया॥2.51.10॥<br>
योमन्त्रतपसालब्धोविविधैश्चपरिश्रमैः।<br>
एकोदशरथस्येष्टःपुत्रःसदृशलक्षणः॥2.51.11॥<br>
अस्मिन्प्रव्राजितेराजानचिरंवर्तयिष्यति।<br>
विधवामेदिनीनूनंक्षिप्रमेवभविष्यति॥2.51.12॥<br>
विनद्यसुमहानादंश्रमेणोपरताःस्त्रियः।<br>
निर्घोषोपरतंचातोमन्येराजनिवेशनम्॥2.51.13॥<br>
कौसल्याचैवराजाचतथैवजननीमम।<br>
नाशंसेयदिजीवन्तिसर्वेतेशर्वरीमिमाम्॥2.51.14॥<br>
जीवेदपिहिमेमाताशत्रुघ्नस्यान्ववेक्षया।<br>
तद्दुःखंयत्तुकौसल्यावीरसूर्विनशिष्यति॥2.51.15॥<br>
अनुरक्तजनाकीर्णासुखालोकप्रियावहा।<br>
राजव्यसनसंसृष्टासापुरीविनशिष्यति॥2.51.16॥<br>
कथंपुत्रंमहात्मानंज्येष्ठंप्रियमपश्यतः।<br>
शरीरंधारयिष्यन्तिप्राणाराज्ञोमहात्मनः॥2.51.17॥<br>
विनष्टेनृपतौपश्चात्कौसल्याविनशिष्यति।<br>
अनन्तरंचमातापिममनाशमुपैष्यति॥2.51.18॥<br>
अतिक्रान्तमतिक्रान्तमनवाप्यमनोरथम्।<br>
राज्येराममनिक्षिप्यपितामेविनशिष्यति॥2.51.19॥<br>
सिद्धार्थाःपितरंवृत्तंतस्मिन्कालेप्युपस्थिते।<br>
प्रेतकार्येषुसर्वेषुसंस्करिष्यन्तिभूमिपम्॥2.51.20॥<br>
राम्यचत्वरसंस्थानांसुविभक्तमहापथाम्।<br>
हर्म्यप्रासादसम्पन्नांगणिकावरशोभिताम्॥2.51.21॥<br>
रथाश्वगजसम्बाधांतूर्यनादविनादिताम्।<br>
सर्वकल्याणसम्पूर्णांहृष्टपुष्टजनाकुलाम्॥2.51.22॥<br>
आरामोद्यानसम्पन्नांसमाजोत्सवशालिनीम्।<br>
सुखिताविचरिष्यन्तिराजधानींपितुर्मम॥2.51.23॥<br>
अपिजीवेद्दशरथोवनवासात्पुनर्वयम्।<br>
प्रत्यागम्यमहात्मानमपिपश्येमसुव्रतम्॥2.51.24॥<br>
अपिसत्यप्रतिज्ञेनसार्द्धंकुशलिनावयम्।<br>
निवृत्तवनवासेऽस्मिन्नयोध्यांप्रविशेमहि॥2.51.25॥<br>
परिदेवयमानस्यदुःखार्त्तस्यमहात्मनः।<br>
तिष्ठतोराजपुत्रस्यशर्वरीसात्यवर्तत॥2.51.26॥<br>
तथाहिसत्यंब्रुवतिप्रजाहितेनरेन्द्रपुत्रेगुरुसौहृदाद्गुहः।<br>
मुमोचबाष्पंव्यसनाभिपीडितोज्वरातुरोनागइवव्यथातुरः॥2.51.27॥<script>ac.playbackRate=0.5</script>