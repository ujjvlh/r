<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-050-Gangatheere_Guhasamagamaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
विशालान्कोसलान्रम्यान्यात्वालक्ष्मणपूर्वजः।<br>
अयोध्याभिमुखोधीमान्प्राञ्जलिर्वाक्यमब्रवीत्॥2.50.1॥<br>
आपृच्छेत्वांपुरिश्रेष्ठेकाकुत्स्थपरिपालिते।<br>
दैवतानिचयानित्वांपालयन्त्यावसन्तिच॥2.50.2॥<br>
निवृत्तवनवासस्त्वामनृणोजगतीपतेः।<br>
पुनर्द्रक्ष्यामिमात्राचपित्राचसहसङ्गतः॥2.50.3॥<br>
ततोरुधिरताम्राक्षोभुजमुद्यम्यदक्षिणम्।<br>
अश्रुपूर्णमुखोदीनोऽब्रवीज्जानपदंजनम्॥2.50.4॥<br>
अनुक्रोशोदयाचैवयथार्हंमयिवःकृतः।<br>
चिरंदुःखस्यपापीयोगम्यतामर्थसिद्धये॥2.50.5॥<br>
तेऽभिवाद्यमहात्मानंकृत्वाचापिप्रदक्षिणम्।<br>
विलपन्तोनराघोरंव्यतिष्ठन्तक्वचित्क्वचित्॥2.50.6॥<br>
तथाविलपतांतेषामतृप्तानांचराघवः।<br>
अचक्षुर्विषयंप्रायाद्यथार्कःक्षणदामुखे॥2.50.7॥<br>
ततोधान्यधनोपेतान्दानशीनजनाञ्छिवान्।<br>
अकुतश्चिद्भयान्रम्यांश्चैत्ययूपसमावृतान्॥2.50.8॥<br>
उद्यानाम्रवणोपेतान्सम्पन्नसलिलाशयान्।<br>
तुष्टपुष्टजनाकीर्णान्गोकुलाकुलसेवितान्॥2.50.9॥<br>
लक्षणीयान्नरेन्द्राणांब्रह्मघोषाभिनादितान्।<br>
रथेनपुरुषव्याघ्रःकोसलानत्यवर्त्तत॥2.50.10॥<br>
मध्येनमुदितंस्फीतंरम्योद्यानसमाकुलम्।<br>
राज्यंभोग्यंनरेन्द्राणांययौधृतिमतांवरः॥2.50.11॥<br>
तत्रत्रिपथगांदिव्यांशिवतोयामशैवलाम्।<br>
ददर्शराघवोगङ्गांपुण्यामृषिनिषेविताम्॥2.50.12॥<br>
आश्रमैरविदूरस्थैःश्रीमद्भिःसमलंकृताम्।<br>
कालेसरोभिर्हृष्टाभिःसेविताम्भोह्रदांशिवाम्॥2.50.13॥<br>
देवदानवगन्धर्वैःकिन्नरैरुपशोभिताम्।<br>
नानागन्धर्वपत्नीभिःसेवितांसततंशिवाम्॥2.50.14॥<br>
देवाक्रीडाशताकीर्णांदेवो़द्यानशतायुताम्।<br>
देवार्थमाकाशगमांविख्यातांदेवपद्मिनीम्॥2.50.15॥<br>
जलाघाताट्टहासोग्रांफेननिर्मलहासिनीम्।<br>
क्वचिद्वेणीकृतजलांक्वचिदावर्त्तशोभिताम्॥2.50.16॥<br>
क्वचित्स्तिमितगम्भीरांक्वचिद्वेगजलाकुलाम्।<br>
क्वचिद्गम्भीरनिर्घोषांक्वचिद्भैरवनिस्वनाम्॥2.50.17॥<br>
देवसङ्घाप्लुतजलांनिर्मलोत्पलशोभिताम्।<br>
क्वचिदाभोगपुलिनांक्वचिन्निर्मलवालुकाम्॥2.50.18॥<br>
सदामत्तैश्चविहगैरभिसन्नादितान्तराम्।<br>
क्वचित्तीररुहैर्वृक्षैर्मालाभिरुपशोभिताम्॥2.50.19॥<br>
क्वचित्फुल्लोत्पलच्छन्नांक्वचित्पद्मवनाकुलाम्।<br>
क्वचित्कुमुदषण्डैश्चकुड्मलैरुपशोभिताम्॥2.50.20॥<br>
नानापुष्परजोध्वस्तांसमदामिवचक्वचित्।<br>
व्यपेतमलसङ्घातांमणिनिर्मलदर्शनाम्॥2.50.21॥<br>
दिशागजैर्वनगजैर्मत्तैश्चवरवारणैः।<br>
देवोपवाह्यैश्चमुहुःसन्नादितवनान्तराम्॥2.50.22॥<br>
प्रमदामिवयत्नेनभूषितांभूषणोत्तमैः।<br>
फलैःपुष्पैःकिसलयैर्वृतांगुल्मैर्द्विजैस्तथा॥2.50.23॥<br>
शिंशुमारैश्चनक्रैश्चभुजङ्गैश्चनिषेविताम्।<br>
विष्णुपादच्युतांदिव्यामपापांपापनाशिनीम्॥2.50.24॥<br>
समुद्रमहिषींगङ्गांसारसक्रौञ्चनादिताम्।<br>
आससादमहाबाहुःश्रृङ्गवेरपुरंप्रति॥2.50.25॥<br>
तामूर्मिकलिलावर्त्तामन्ववेक्ष्यमहारथः।<br>
सुमन्त्रमब्रवीत्सूतमिहैवाद्यवसामहे॥2.50.26॥<br>
अविदूरादयंनद्याबहुपुष्पप्रवालवान्।<br>
सुमहानिङ्गुदीवृक्षोवसामोऽत्रैवसारथे॥2.50.27॥<br>
द्रक्ष्यामःसरितांश्रेष्ठांसम्मान्यसलिलांशिवाम्।<br>
देवदानवगन्धर्वमृगमानुषपक्षिणाम्॥2.50.28॥<br>
लक्ष्मणश्चसुमन्त्रश्चबाढमित्येवराघवम्।<br>
उक्त्वातमिङ्गुदीवृक्षंतदोपययतुर्हयैः॥2.50.29॥<br>
रामोऽभियायतंरम्यंवृक्षमिक्ष्वाकुनन्दनः।<br>
रथादवातरत्तस्मात्सभार्यःसहलक्ष्मणः॥2.50.30॥<br>
सुमन्त्रोप्यवतीर्य्यास्मान्मोनचयित्वाहयोत्तमान्।<br>
वृक्षमूलगतंराममुपतस्थेकृताञ्जलिः॥2.50.31॥<br>
तत्रराजागुहोनामरामस्यात्मसमःसखा।<br>
निषादजात्योबलवान्स्थपतिश्चेतिविश्रुतः॥2.50.32॥<br>
सश्रुत्वापुरुषव्याघ्रंरामंविषयमागतम्।<br>
वृद्धैःपरिवृतोऽमात्यैर्ज्ञातिभिश्चाप्युपागतः॥2.50.33॥<br>
ततोनिषादाधिपतिंदृष्ट्वादूरादुपस्थितम्।<br>
सहसौमित्रिणारामःसमागच्छद्गुहेनसः॥2.50.34॥<br>
तमार्तःसंपरिष्वज्यगुहोराघवमब्रवीत्।<br>
यथायोध्यातथेयंतेरामकिंकरवाणिते॥2.50.35॥<br>
ईदृशंहिमहाबाहोकःप्राप्स्यत्यतिथिंप्रियम्॥2.50.36॥<br>
ततोगुणवदन्नाद्यमुपादायपृथग्विधम्।<br>
अर्ध्यंचोपानयत्क्षिप्रंवाक्यंचेदमुवाचह॥2.50.37॥<br>
स्वागतंतेमहाबाहोतवेयमखिलामही।<br>
वयंप्रेष्याभवान्भर्त्तासाधुराज्यंप्रशाधिनः॥2.50.38॥<br>
भक्ष्यंभोज्यंचपेयंचलेह्यंचेदमुपस्थितम्।<br>
शयनानिचमुख्यानिवाजिनांखादनंचते॥2.50.39॥<br>
पद्भ्यामभिगमाच्चैवस्नेहसन्दर्शनेनच।<br>
प्रशाधीतिवाक्यकृतेनस्नेहप्रदर्शनेन\*॥2.50.40॥<br>
भुजाभ्यांसाधुपीनाभ्यांपीडयन्वाक्यमब्रवीत्॥2.50.41॥<br>
दिष्ट्यात्वांगुहपश्यामिह्यरोगंसहबान्धवैः।<br>
अपितेकुशलंराष्ट्रेमित्रेषुचधनेषुच॥2.50.42॥<br>
यत्त्विदंभवताकिञ्चित्प्रीत्यासमुपकल्पितम्।<br>
सर्वंतदनुजानामिनहिवर्त्तेप्रतिग्रहे॥2.50.43॥<br>
कुशचीराजिनधरंफलमूलाशिनंचमाम्।<br>
विद्धिप्रणिहितंधर्मेतापसंवनगोचरम्॥2.50.44॥<br>
अश्वानांखादनेनाहमर्थीनान्येनकेनचित्।<br>
एतावतात्रभवताभविष्यामिसुपूजितः॥2.50.45॥<br>
एतेहिदयिताराज्ञःपितुर्दशरथस्यमे।<br>
एतैःसुविहितैरश्वैर्भविष्याम्यहमर्चितः॥2.50.46॥<br>
अश्वानांप्रतिपानंचखादनंचैवसोन्वशात्।<br>
गुहस्तत्रैवपुरुषांस्त्वरितंदीयतामिति॥2.50.47॥<br>
ततश्चीरोत्तरासङ्गःसन्ध्यामन्वास्यपश्चिमाम्।<br>
जलमेवाददेभोज्यंलक्ष्मणेनाहृतंस्वयम्॥2.50.48॥<br>
तस्यभूमौशयानस्यपादौप्रक्षाल्यलक्ष्मणः।<br>
सभार्यस्यततोऽभ्येत्यतस्थौवृक्षमुपाश्रितः॥2.50.49॥<br>
गुहोपिसहसूतेनसौमित्रिमनुभाषयन्।<br>
अन्वजाग्रत्ततोराममप्रमत्तोधनुर्द्धरः॥2.50.50॥<br>
तथाशयानस्यततोऽस्यधीमतोयशस्विनोदाशरथेर्महात्मनः।<br>
अदृष्टदुःखस्यसुखोचितस्यसातदाव्यतीयायचिरेणशर्वरी॥2.50.51॥</div></div><script>ac.playbackRate=0.5+parseInt(slider.value)/200</script></body>
</html>