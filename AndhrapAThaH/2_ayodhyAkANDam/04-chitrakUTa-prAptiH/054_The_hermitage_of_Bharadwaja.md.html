<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-054-Bharadvaja_Shramagamanam.mp3" type="audio/mpeg"></audio><br>
<br>
<br>
तेतुतस्मिन्महावृक्षउषित्वारजनींशिवाम्।<br>
विमलेऽभ्युदितेसूर्येतस्माद्देशात्प्रतस्थिरे॥2.54.1॥<br>
यत्रभागीरथींगङ्गांयमुनाभिप्रवर्त्तते।<br>
जग्मुस्तंदेशमुद्दिश्यविगाह्यसुमहद्वनम्॥2.54.2॥<br>
तेभूमिभागान्विविधान्देशांश्चापिमनोरमान्।<br>
अदृष्टपूर्वान्पश्यन्तस्तत्रतत्रयशस्विनः॥2.54.3॥<br>
यथाक्षेमेणगच्छन्सपश्यंश्चविविधान्द्रुमान्।<br>
निवृत्तमात्रेदिवसेरामःसौमित्रिमब्रवीत्॥2.54.4॥<br>
प्रयागमभितःपश्यसौमित्रेधूममुन्नतम्।<br>
अग्नेर्भगवतःकेतुंमन्येसन्निहितोमुनिः॥2.54.5॥<br>
नूनंप्राप्ताःस्मसम्भेदंमङ्गायमुनयोर्वयम्।<br>
तथाहिश्रूयतेशब्दोवारिणोवारिघट्टितः॥2.54.6॥<br>
दारूणिपरिभिन्नानिवनजैरुपजीविभिः।<br>
भरद्वाजाश्रमेचैतेदृश्यन्तेविविधाद्रुमाः॥2.54.7॥<br>
धन्विनौतौसुखंगत्वालम्बमानेदिवाकरे।<br>
गङ्गायमुनयोःसन्धौप्रापतुर्निलयंमुनेः॥2.54.8॥<br>
रामस्त्वाश्रममासाद्यत्रासयन्मृगपक्षिणः।<br>
गत्वामुहूर्त्तमध्वानंभरद्वाजमुपागमत्॥2.54.9॥<br>
ततस्त्वाश्रममासाद्यमुनेर्दर्शनकांक्षिणौ।<br>
सीतयानुगतौवीरौदूरादेवावतस्थतुः॥2.54.10॥<br>
सप्रविश्यमहात्मानमृषिंशिष्यगणैर्वृतम्।<br>
संशितव्रतमेकाग्रंतपसालब्धचक्षुषम्॥2.54.11॥<br>
हुताग्निहोत्रंदृष्ट्वैवमहाभागंकृताञ्जलिः।<br>
रामःसौमित्रिणासार्द्धंसीतयाचाम्यवादयत्॥2.54.12॥<br>
न्यवेदयतचात्मानंतस्मैलक्ष्मणपूर्वजः।<br>
पुत्रौदशरथस्यावांभगवन्रामलक्ष्मणौ॥2.54.13॥<br>
भार्याममेयंवैदेहीकल्याणीजनकात्मजा।<br>
मांचानुयाताविजनंतपोवनमनिन्दिता॥2.54.14॥<br>
पित्राप्रव्राज्यमानंमांसौमित्रिरनुजःप्रियः।<br>
अयमन्वगमद्भ्रातावनमेवदृढब्रतः॥2.54.15॥<br>
पित्रानियुक्ताभगवन्प्रवेक्ष्यामस्तपोवनम्।<br>
धर्ममेवचरिष्यामस्तत्रमूलफलाशनाः॥2.54.16॥<br>
तस्यतद्वचनंश्रुत्वाराजपुत्रस्यधीमतः।<br>
उपानयतधर्मात्मागामर्घ्यमुदकंततः॥2.54.17॥<br>
नानाविधानन्नरसान्वन्यमूलफलाश्रयान्।<br>
तेभ्योददौतप्ततपावासंचैवाम्यकल्पयत्॥2.54.18॥<br>
मृगपक्षिभिरासीनोमुनिभिश्चसमन्ततः।<br>
राममागतमभ्यर्च्यस्वागतेनाहतंमुनिः॥2.54.19॥<br>
प्रतिगृह्यचतामर्चामुपविष्टंसराघवम्।<br>
भरद्वाजोऽब्रवीद्वाक्यंधर्मयुक्तमिदंतदा॥2.54.20॥<br>
चिरस्यखलुकाकुत्स्थपश्यामित्वामिहागतम्।<br>
श्रुतंतवमयाचेदंविवासनमकारणम्॥2.54.21॥<br>
अवकाशोविविक्तोऽयंमहानद्योःसमागमे।<br>
पुण्यश्चरमणीयश्चवसत्विहभवान्सुखम्॥2.54.22॥<br>
एवमुक्तस्तुवचनंभरद्वाजेनराघवः।<br>
प्रत्युवाचशुभंवाक्यंरामःसर्वहितेरतः॥2.54.23॥<br>
भगवन्नितआसन्नःपौरजानपदोजनः।<br>
सुदर्शमिहमांप्रेक्ष्यमन्येऽहमिममाश्रमम्॥2.54.24॥<br>
आगमिष्यतिवैदेहींमांचापिप्रेक्षकोजनः।<br>
अनेनकारणेनाहमिहवासंनरोचये॥2.54.25॥<br>
एकान्तेपश्यभगवन्नाश्रमस्थानमुत्तमम्।<br>
रमेतयत्रवैदेहीसुखार्हाजनकात्मजा॥2.54.26॥<br>
एतच्छ्रुत्वाशुभंवाक्यंभरद्वाजोमहामुनिः।<br>
राघवस्यततोवाक्यमर्थग्राहकमब्रवीत्॥2.54.27॥<br>
दशक्रोशइतस्तातगिरिर्यस्मिन्निवत्स्यसि।<br>
महर्षिसेवितःपुण्यःसर्वतःसुखदर्शनः॥2.54.28॥<br>
गोलाङ्गूलानुचरितोवानरर्क्षनिषेवितः।<br>
चित्रकूटइतिख्यातोगन्धमादनसन्निभः॥2.54.29॥<br>
यावताचित्रकूटस्यनरःश्रृङ्गाण्यवेक्षते।<br>
कल्याणानिसमाधत्तेनपापेकुरुतेमनः॥2.54.30॥<br>
ऋषयस्तत्रबहवोविहृत्यशरदांशतम्।<br>
तपसादिवमारूढाःकपालशिरसासह॥2.54.31॥<br>
प्रविविक्तमहंमन्येतंवासंभवतःसुखम्।<br>
इहवावनवासायवसराममयासह॥2.54.32॥<br>
सरामंसर्वकामैस्तंभरद्वाजःप्रियातिथिम्।<br>
सभार्यंसहचभ्रात्राप्रतिजग्राहधर्मवित्॥2.54.33॥<br>
तस्यप्रयागेरामस्यतंमहर्षिमुपेयुषः।<br>
प्रपन्नारजनीपुण्याचित्राःकथयतःकथाः॥2.54.34॥<br>
सीतातृतीयःकाकुत्स्थःपरिश्रान्तःसुखोचितः।<br>
भरद्वाजाश्रमेरम्येतांरात्रिमवसत्सुखम्॥2.54.35॥<br>
प्रभातायांरजन्यांतुभरद्वाजमुपागमत्।<br>
उवाचनरशार्दूलोमुनिंज्वलिततेजसम्॥2.54.36॥<br>
शर्वरींभगवन्नद्यसत्यशीलतवाश्रमे।<br>
उषिताःस्मेहवसतिमनुजानातुनोभवान्॥2.54.37॥<br>
रात्र्यांतुतस्यांव्युष्टायांभरद्वाजोऽब्रवीदिदम्।<br>
मधुमूलफलोपेतंचित्रकूटंव्रजेतिह॥2.54.38॥<br>
वासमौपयिकंमन्येतवराममहाबल।<br>
नानानगगणोपेतःकिन्नरोरगसेवितः॥2.54.39॥<br>
गम्यतांभवताशैलश्चित्रकूटःसविश्रुतः।<br>
पुण्यश्चरमणीयश्चबहुमूलफलायुतः॥2.54.40॥<br>
तत्रकुञ्जरयूथानिमृगयूथानिचाभितः।<br>
विचरन्तिवनान्तेऽस्मिन्तानिद्रक्ष्यसिराघव॥2.54.41॥<br>
सरित्प्रस्रवणप्रस्थान्दरीकन्दरनिर्द्दरान्।<br>
चरतःसीतयासार्द्धंनन्दिष्यतिमनस्तव॥2.54.42॥<br>
प्रहृष्टकोयष्टिककोकिलस्वनैर्विनादितंतंवसुधाधरंशिवम्।<br>
मृगैश्चमत्तैर्बहुभिश्चकुञ्जरैःसुरम्यमासाद्यसमावसाश्रमम्॥2.54.43॥<script>ac.playbackRate=0.5</script>