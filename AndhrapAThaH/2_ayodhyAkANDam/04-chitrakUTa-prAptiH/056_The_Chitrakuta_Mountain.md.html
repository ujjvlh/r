<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-056-Chitrakoota_Darshanam.mp3" type="audio/mpeg"></audio><br>
<br>
<br>
अथरात्र्यांव्यतीतायामवसुप्तमनन्तरम्।<br>
प्रबोधयामासशनैर्लक्ष्मणंरघुनन्दनः॥2.56.1॥<br>
सौमित्रेशृणुवन्यानांवल्गुव्याहरतांस्वनम्।<br>
सम्प्रतिष्ठामहेकालःप्रस्थानस्यपरन्तप॥2.56.2॥<br>
ससुप्तःसमयेभ्रात्रालक्ष्मणःप्रतिबोधितः।<br>
जहौनिद्रांचतन्द्रींचप्रसक्तंचपथिश्रमम्॥2.56.3॥<br>
ततउत्थायतेसर्वेस्पृष्ट्वानद्याःशिवंजलम्।<br>
पन्थानमृषिणाऽऽदिष्टंचित्रकूटस्यतंययुः॥2.56.4॥<br>
ततःसम्प्रस्थितःकालेरामःसौमित्रिणासह।<br>
सीतांकमलपत्राक्षीमिदंवचनमब्रवीत्॥2.56.5॥<br>
आदीप्तानिववैदेहिसर्वतःपुष्पितान्नगान्।<br>
स्वैःपुष्पैःकिंशुकान्पश्यमालिनःशिशिरात्यये॥2.56.6॥<br>
पश्यभल्लातकान्फुल्लान्नरैरनुपसेवितान्।<br>
फलत्रैरवनतान्नूनंशक्ष्यामिजीवितुम्॥2.56.7॥<br>
पश्यद्रोणप्रमाणानिलम्बमानानिलक्ष्मण।<br>
मधूनिमधुकारीभिःसम्भृतानिनगेनगे॥2.56.8॥<br>
एषक्रोशतिनत्यूहस्तंशिखीप्रतिकूजति।<br>
रमणीयेवनोद्देशेपुष्पसंस्तरसङ्कटे॥2.56.9॥<br>
मातङ्गयूथानुसृतंपक्षिसङ्घानुनादितम्।<br>
चित्रकूटमिमंपश्यप्रवृद्धशिखरंगिरिम्॥2.56.10॥<br>
समभूमितलेरम्येद्रुमैर्बहुभिरावृते।<br>
पुण्येरंस्यामहेतातचित्रकूटस्यकानने॥2.56.11॥<br>
ततस्तौपादचारेणगच्छन्तौसहसीतया।<br>
रम्यमासेदतुःशैलंचित्रकूटंमनोरमम्॥2.56.12॥<br>
तंतुपर्वतमासाद्यनानापक्षिगणायुतम्।<br>
बहुमूलफलंरम्यंसम्पन्नंसरसोदकम्॥2.56.13॥<br>
मनोज्ञोऽयंगिरिःसौम्यनानाद्रुमलतायुतः।<br>
बहुमूलफलोरम्यःस्वाजीवःप्रतिभातिमे॥2.56.14॥<br>
मुनयश्चमहात्मानोवसन्त्यस्मिन्शिलोच्चये।<br>
अयंवासोभवेत्तावदत्रसौम्यरमेमहि॥2.56.15॥<br>
इतिसीताचरामश्चलक्ष्मणश्चकृताञ्जलिः।<br>
अभिगम्याश्रमंसर्वेवाल्मीकिमभिवादयन्॥2.56.16॥<br>
तान्महर्षिःप्रमुदितःपूजयामासधर्मवित्।<br>
आस्यतामितिचोवाचस्वागतंतुनिवेद्यच॥2.56.17॥<br>
ततोऽब्रवीन्महाबाहुर्लक्ष्मणंलक्ष्मणाग्रजः।<br>
संनिवेद्ययथान्यायमात्मानमृषयेप्रभुः॥2.56.18॥<br>
लक्ष्मणानयदारूणिदृढानिचवराणिच।<br>
कुरुष्वावसथंसौम्यवासेमेऽभिरतंमनः॥2.56.19॥<br>
तस्यतद्वचनंश्रुत्वासौमित्रिर्विविधान्द्रुमान्।<br>
आजहारततश्चक्रेपर्णशालामरिन्दमः॥2.56.20॥<br>
तांनिष्ठितांबद्धकटांदृष्ट्वारामःसुदर्शनाम्।<br>
शुश्रूषमाणमेकाग्रमिदंवचनमब्रवीत्॥2.56.21॥<br>
ऐणेयंमांसमाहृत्यशालांयक्ष्यामहेवयम्।<br>
कर्त्तव्यंवास्तुशमनंसौमित्रेचिरजीविभिः॥2.56.22॥<br>
मृगंहत्वानयक्षिप्रंलक्ष्मणेहशुभेक्षण।<br>
कर्त्तव्यःशास्त्रदृष्टोहिविधिर्धर्ममनुस्मर॥2.56.23॥<br>
भ्रातुर्वचनमाज्ञायलक्ष्मणःपरवीरहा।<br>
चकारसयथोक्तंचतंरामःपुनरब्रवीत्॥2.56.24॥<br>
ऐणेयंश्रपयस्वैतच्छालांयक्ष्यामहेवयम्।<br>
त्वरसौम्यमुहूर्तोऽयंध्रुवश्चदिवसोऽप्ययम्॥2.56.25॥<br>
सलक्ष्मणःकृष्णमृगंहत्वामेध्यंप्रतापवान्।<br>
अथचिक्षेपसौमित्रिःसमिद्धेजातवेदसि॥2.56.26॥<br>
तंतुपक्वंसमाज्ञायनिष्टप्तंछिन्नशोणितम्।<br>
लक्ष्मणःपुरुषव्याघ्रमथराघवमब्रवीत्॥2.56.27॥<br>
अयंकृष्णःसमाप्ताङ्गःश्रृतःकृष्णमृगोयथा।<br>
देवतांदेवसङ्काशयजस्वकुशलोह्यसि॥2.56.28॥<br>
रामःस्नात्वातुनियतोगुणवाञ्जप्यकोविदः।<br>
सङ्हेणाकरोत्सर्वान्मन्त्रान्सत्रावसानिकान्॥2.56.29॥<br>
इष्ट्वादेवगणान्सर्वान्विवेशावसथंशुचिः।<br>
बभूवचमनोह्लादोरामस्यामिततेजसः॥2.56.30॥<br>
वैश्वदेवबलिंकृत्वारौद्रंवैष्णवमेवच।<br>
वास्तुसंशमनीयानिमङ्गलानिप्रवर्तयन्॥2.56.31॥<br>
जपंचन्यायतःकृत्वास्नात्वानद्यांयथाविधि।<br>
पापसंशमनंरामश्चकारबलिमुत्तमम्॥2.56.32॥<br>
वेदिस्थलविधानानिचैत्यान्यायतनानिच।<br>
आश्रमस्यानुरूपाणिस्थापयामासराघवः॥2.56.33॥<br>
वन्यैर्माल्यैःफलैर्मूलैःपक्वैर्मांसैर्यथाविधि।<br>
अद्भिर्जपैश्चवेदोक्तैर्दर्भैश्चससमित्कुशैः॥2.56.34॥<br>
तौतर्पयित्वाभूतानिराघवौसहसीतया।<br>
तदाविविशतुःशालांसुशुभांशुभलक्षणौ॥2.56.35॥<br>
तांवृक्षपर्णच्छदनांमनोज्ञांयथाप्रदेशंसुकृतांनिवाताम्।<br>
वासायसर्वेविविशुःसमेताःसभांयथादेवगणाःसुधर्माम्॥2.56.36॥<br>
अनेकनानामृगपक्षिसङ्कुलेविचित्रपुष्पस्तबकैर्द्रुमैर्युते।<br>
वनोत्तमेव्यालमृगानुनादितेतदाविजर्ह्रुःसुसुखंजितेन्द्रियाः॥2.56.37॥<br>
सुरम्यमासाद्यतुचित्रकूटंनदींचतांमाल्यवतींसुतीर्थाम्।<br>
ननन्दहृष्टोमृगपक्षिजुष्टांजहौचदुःखंपुरविप्रवासात्॥2.56.38॥<script>ac.playbackRate=0.5</script>