<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-053-Rama_Lakshmana_Samvadhaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
सतंवृक्षंसमासाद्यसन्ध्यामन्वास्यपश्चिमाम्।<br>
रामोरमयतांश्रेष्ठइतिहोवाचलक्ष्मणम्॥2.53.1॥<br>
अद्येयंप्रथमारात्रिर्याताजनपदाद्बहिः।<br>
यासुमन्त्रेणरहितातांनोत्कण्ठितुमर्हसि॥2.53.2॥<br>
जागर्त्तव्यमतन्द्रिभ्यामद्यप्रभृतिरात्रिषु।<br>
योगक्षेमंहिसीतायावर्ततेलक्ष्मणावयोः॥2.53.3॥<br>
रात्रिंकथञ्चिदेवेमांसौमित्रेवर्तयामहे।<br>
उपावर्तामहेभूमावास्तीर्यस्वयमार्जितैः॥2.53.4॥<br>
सतुसंविश्यमेदिन्यांमहार्हशयनोचितः।<br>
इमाःसौमित्रयोरामोव्याजहारकथाःशुभाः॥2.53.5॥<br>
ध्रुवमद्यमहाराजोदुःखंस्वपितिलक्ष्मण।<br>
कृतकामातुकैकेयीतुष्टाभवितुमर्हति॥2.53.6॥<br>
साहिदेवीमहाराजंकैकेयीराज्यकारणात्।<br>
अपिनच्यावयेत्प्राणान्दृष्ट्वाभरतमागतम्॥2.53.7॥<br>
अनाथश्चहिवृद्धश्चमयाचैवविनाकृतः।<br>
किंकरिष्यतिकामात्माकैकेयीवशमागतः॥2.53.8॥<br>
इदंव्यसनमालोक्यराज्ञश्चमतिविभ्रमम्।<br>
कामएवार्थधर्माभ्यांगरीयानितिमेमतिः॥2.53.9॥<br>
कोह्यविद्वानपिपुमान्प्रमदायाःकृतेत्यजेत्।<br>
छन्दानुवर्त्तिनंपुत्रंततोमामिवलक्ष्मण॥2.53.10॥<br>
सुखीबतसभार्यश्चभरतःकेकयीसुतः।<br>
मुदितान्कोसलानेकोयोभोक्ष्यत्यधिराजवत्॥2.53.11॥<br>
सहिसर्वस्यराज्यस्यमुखमेकंभविष्यति।<br>
तातेचवयसातीतेमयिचारण्यमास्थिते॥2.53.12॥<br>
अर्थधर्मौपरित्यज्ययःकाममनुवर्तते।<br>
एवमापद्यतेक्षिप्रंराजादशरथोयथा॥2.53.13॥<br>
मन्येदशरथान्तायममप्रव्राजनायच।<br>
कैकेयीसौम्यसम्प्राप्ताराज्यायभरतस्यच॥2.53.14॥<br>
अपीदानींनकैकेयीसौभाग्यमदमोहिता।<br>
कौसल्यांचसुमित्रांचसम्प्रबाधेतमत्कृते॥2.53.15॥<br>
मास्ममत्कारणाद्देवीसुमित्रादुःखमावसेत्।<br>
अयोध्यामितएवत्वंकाल्येप्रविशलक्ष्मण॥2.53.16॥<br>
अहमेकोगमिष्यामिसीतयासहदण्डकान्।<br>
अनाथायाहिनाथस्त्वंकौसल्यायाभविष्यसि॥2.53.17॥<br>
क्षुद्रकर्माहिकैकेयीद्वेष्यमन्याय्यमाचरेत्।<br>
परिदद्याहिधर्मज्ञेभरतेमममातरम्॥2.53.18॥<br>
नूनंजात्यन्तरेकस्मिन्स्त्रियःपुत्रैर्वियोजिताः।<br>
जनन्याममसौमित्रेतस्मादेतदुपस्थितम्॥2.53.19॥<br>
मयाहिचिरपुष्टेनदुःखसंवर्द्धितेनच।<br>
विप्रायुज्यतकौसल्याफलकालेधिगस्तुमाम्॥2.53.20॥<br>
मास्मसीमन्तिनीकाचिज्जनयेत्पुत्रमीदृशम्।<br>
सौमित्रेयोऽहमम्बायादद्मिशोकमनन्तकम्॥2.53.21॥<br>
मन्येप्रीतिविशिष्टासामत्तोलक्ष्मणशारिका।<br>
यस्यास्तच्छ्रूयतेवाक्यंशुकपादमरेर्दश॥2.53.22॥<br>
शोचन्त्याअल्पभाग्यायानकिञ्चिदुपकुर्वता।<br>
पुत्रेणकिमपुत्रायामयाकार्य्यमरिन्दम॥2.53.23॥<br>
अल्पभाग्याहिमेमाताकौसल्यारहितामया।<br>
शेतेपरमदुःखार्त्तापतिताशोकसागरे॥2.53.24॥<br>
एकोह्यहमयोध्यांचपृथिवींचापिलक्ष्मण।<br>
तरेयमिषुभिःक्रुद्धोननुवीर्यमकारणम्॥2.53.25॥<br>
अधर्मभयभीतश्चपरलोकस्यचानघ।<br>
तेनलक्ष्मणनाद्याहमात्मानमभिषेचये॥2.53.26॥<br>
एतदन्यच्चकरुणंविलप्यविजनेवने।<br>
अश्रुपूर्णमुखोरामोनिशितूष्णीमुपाविशत्॥2.53.27॥<br>
विलप्योपरतंरामंगतार्चिषमिवानलम्।<br>
समुद्रमिवनिर्वेगमाश्वासयतलक्ष्मणः॥2.53.28॥<br>
ध्रुवमद्यपुरीराजन्नयोध्याऽऽयुधिनांवर।<br>
निष्प्रभात्वयिनिष्क्रान्तेगतचन्द्रेवशर्वरी॥2.53.29॥<br>
नैतदौपयिकंरामयदिदंपरितप्यसे।<br>
विषादयसिसीतांचमांचैवपुरुषर्षभ॥2.53.30॥<br>
नचसीतात्वयाहीनानचाहमपिराघव।<br>
मुहूर्त्तमपिजीवावोजलान्मत्स्याविवोद्धृतौ॥2.53.31॥<br>
नहितातंनशत्रुघ्नंनसुमित्रांपरंतप।<br>
द्रष्टुमिच्छेयमद्याहंस्वर्गंवापित्वयाविना॥2.53.32॥<br>
ततस्तत्रसुखासीनौनातिदूरेनिरीक्ष्यताम्।<br>
न्यग्रोधेसुकृतांशय्यांभेजातेधर्मवत्सलौ॥2.53.33॥<br>
सलक्ष्मणस्योत्तमपुष्कलंवचोनिशम्यचैवंवनवासमादरात्।<br>
समाःसमस्ताविदधेपरंतपःप्रपद्यधर्मंसुचिरायराघवः॥2.53.34॥<br>
ततस्तुतस्मिन्विजनेवनेतदामहाबलौराघववंशवर्द्धनौ।<br>
नतौभयंसम्भ्रममभ्युपेयतुर्यथैवसिंहौगिरिसानुगोचरौ॥2.53.35॥</div></div><script>ac.playbackRate=0.5+parseInt(slider.value)/200</script></body>
</html>