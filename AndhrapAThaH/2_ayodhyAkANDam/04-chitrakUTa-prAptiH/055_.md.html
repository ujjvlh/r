<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-055-Yamuna_Tharanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
महर्षिमभिवाद्याथजग्मतुस्तंगिरिंप्रति॥2.55.1॥<br>
तेषांचैवस्वस्त्ययनंमहर्षिःसचकारह।<br>
प्रस्थितांश्चैवतान्प्रेक्ष्यपितापुत्रानिवान्वगात्॥2.55.2॥<br>
ततःप्रचक्रमेवक्तुंवचनंसमहामुनिः।<br>
भरद्वाजोमहातेजारामंसत्यपराक्रमम्॥2.55.3॥<br>
गङ्गायमुनयोःसन्धिमासाद्यमनुजर्षभौ।<br>
कालिन्दीमनुगच्छेतांनदींपश्चान्मुखाश्रिताम्॥2.55.4॥<br>
अथासाद्यतुकालिन्दींशीघ्रस्रोतसमापगाम्।<br>
तस्यास्तीर्थंप्रचरितंपुराणंप्रेक्ष्यराघवौ॥2.55.5॥<br>
तत्रयूयंप्लवंकृत्वातरतांशुमतींनदीम्।<br>
ततोन्यग्रोधमासाद्यमहान्तंहरितच्छदम्॥2.55.6॥<br>
विवृद्धंबहुभिर्वृक्षैःश्यामंसिद्धोपसेवितम्।<br>
तस्मैसीताञ्जलिंकृत्वाप्रयुञ्जीताशिषःःशिवाः॥2.55.7॥<br>
समासाद्यतुतंवृक्षंवसेद्वातिक्रमेतवा।<br>
क्रोशमात्रंततोगत्वानीलंद्रक्ष्यथकाननम्॥2.55.8॥<br>
रम्योमार्दवयुक्तश्चवनदावैर्विवर्जितः।<br>
इतिपन्थानमावेद्यमहर्षिःसंन्यवर्तत॥2.55.9॥<br>
अभिवाद्यतथेत्युक्त्वारामेणविनिवर्तितः॥2.55.10॥<br>
उपावृत्तेमुनौतस्मिन्रामोलक्ष्मणमब्रवीत्।<br>
कृतपुण्याःस्मसौमित्रेमुनिर्यन्नोऽनुकम्पते॥2.55.11॥<br>
इतितौपुरुषव्याघ्रौमन्त्रयित्वामनस्विनौ।<br>
सीतामेवाग्रतःकृत्वाकालिन्दींजग्मतुर्नदीम्॥2.55.12॥<br>
अथासाद्यतुकालिन्दींशीघ्रस्रोतोवहांनदीम्।<br>
चिन्तामापेदिरेसर्वेनदीजलतितीर्षवः॥2.55.13॥<br>
तौकाष्ठसङ्घाटमथोचक्रतुस्सुमहाप्लवम्।<br>
शुष्कैर्वंशैःसमास्तीर्णमुशीरैश्चसमावृतम्॥2.55.14॥<br>
ततोवेतसशाखाश्चजम्बूशाखाश्चवीर्यवान्।<br>
चकारलक्ष्मणश्छित्त्वासीतायाःसुखमासनम्॥2.55.15॥<br>
तत्रश्रियमिवाचिन्त्यांरामोदाशरथिःप्रियाम्।<br>
ईषत्संलज्जमानांतामध्यारोपयतप्लवम्॥2.55.16॥<br>
पार्श्वेचतत्रवैदेह्यावसनेभूषणानिच।<br>
प्लवेकठिनकाजंचरामश्चक्रेसहायुधैः॥2.55.17॥<br>
आरोप्यप्रथमंसीतांसङ्घाटपरिगृह्यतौ।<br>
ततःप्रतेरतुर्यत्तौवीरौदशरथात्मजौ॥2.55.18॥<br>
कालिन्दीमध्यमायातासीतात्वेनामवन्दत।<br>
स्वस्तिदेवितरामित्वांपारयेन्मेपतिर्व्रतम्॥2.55.19॥<br>
यक्ष्येत्वांगोसहस्रेणसुराघटशतेनच।<br>
स्वस्तिप्रत्यागतेरामेपुरीमिक्ष्वाकुपालिताम्॥2.55.20॥<br>
कालिन्दीमथसीतातुयाचमानाकृताञ्जलिः।<br>
तीरमेवाभिसम्प्राप्तादक्षिणंवरवर्णिनी॥2.55.21॥<br>
ततःप्लवेनांशुमतींशीघ्रगामूर्मिमालिनीम्।<br>
तीरजैर्बहुभिर्वृक्षैःसन्तेरुर्यमुनांनदीम्॥2.55.22॥<br>
तेतीर्णाःप्लवमुत्सृज्यप्रस्थाययमुनावनात्।<br>
श्यामंन्यग्रोधमासेदुःशीतलंहरितच्छदम्॥2.55.23॥<br>
न्यग्रोधंतमुपागम्यवैदेहीवाक्यमब्रवीत्॥2.55.24॥<br>
कौसल्यांचैवपश्येयंसुमित्रांचयशस्विनीम्।<br>
इतिसीताऽञ्जलिंकृत्वापर्यगच्छद्वनस्पतिम्॥2.55.25॥<br>
अवलोक्यततःसीतामायाचन्तीमनिन्दिताम्।<br>
दयितांचविधेयांचरामोलक्ष्मणमब्रवीत्॥2.55.26॥<br>
सीतामादायगच्छत्वमग्रतोभरताग्रज।<br>
पृष्ठतोऽहंगमिष्यामिसायुधोद्विपदांवर॥2.55.27॥<br>
यद्यत्फलंप्रार्थयतेपुष्पंवाजनकात्मजा।<br>
तत्तत्प्रदद्यावैदेह्यायत्रास्यारमतेमनः॥2.55.28॥<br>
गच्छतोस्तुतयोर्मध्येबभूवजनकात्मजा।<br>
मातङ्गयोर्मध्यगताशुभानागवधूरिव॥2.55.29॥<br>
एकैकंपादपंगुल्मंलतांवापुष्पशालिनीम्।<br>
अदृष्टपूर्वांपश्यन्तीरामंपप्रच्छसाऽबला॥2.55.30॥<br>
रमणीयान्बहुविधान्पादपान्कुसुमोत्कटान्।<br>
सीतावचनसंरब्धआनयामासलक्ष्मणः॥2.55.31॥<br>
विचित्रवालुकजलांहंससारसनादिताम्।<br>
रेमेजनकराजस्यतदाप्रेक्ष्यसुतानदीम्॥2.55.32॥<br>
क्रोशमात्रंततोगत्वाभ्रातरौरामलक्ष्मणौ।<br>
बहून्मेध्यान्मृगान्हत्वाचेरतुर्यमुनावने॥2.55.33॥<br>
विहृत्यतेबर्हिणपूगनादितेशुभेवनेवानरवारणायुते।<br>
समंनदीवप्रमुपेत्यसम्मतंनिवासमाजग्मुरदीनदर्शनाः॥2.55.34॥</div></div><script>ac.playbackRate=0.5</script></body>
</html>