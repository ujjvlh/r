<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-052-Gangaa_Tharanam_Sumantra_Visarjanam_cha.mp3" type="audio/mpeg"></audio><br>
<br>
<br>
प्रभातायांतुशर्वर्यांपृथुवक्षामहायशाः।<br>
उवाचरामःसौमित्रिंलक्ष्मणंशुभलक्षणम्॥2.52.1॥<br>
भास्करोदयकालोऽयंगताभगवतीनिशा।<br>
असौसुकृष्णोविहगःकोकिलस्तातकूजति॥2.52.2॥<br>
बर्हिणानांचनिर्घोषःश्रूयतेनदतांवने।<br>
तरामजाह्नवींसौम्यशीघ्रगांसागरङ्गमाम्॥2.52.3॥<br>
विज्ञायरामस्यवचःसौमित्रिर्मित्रनन्दनः।<br>
गुहमामन्त्र्यसूतंचसोऽतिष्ठद्भ्रातुरग्रतः॥2.52.4॥<br>
सतुरामस्यवचनंनिशम्यप्रतिगृह्यच।<br>
स्थपतिस्तूर्णमाहूयसचिवानिदमब्रवीत्॥2.52.5॥<br>
अस्यवाहनसंयुक्तांकर्णग्राहवतींशुभाम्।<br>
सुप्रतारांदृढांतीर्थेशीघ्रंनावमुपाहर॥2.52.6॥<br>
तंनिशम्यगुहादेशंगुहामात्यगणोमहान्।<br>
उपोह्यरुचिरांनावंगुहायप्रत्यवेदयत्॥2.52.7॥<br>
ततःसप्राञ्जलिर्भूत्वागुहोराघवमब्रवीत्।<br>
उपस्थितेयंनौर्देवभूयःकिंकरवाणिते॥2.52.8॥<br>
तवामरसुतप्रख्यतर्तुंसागरगांनदीम्।<br>
नौरियंपुरुषव्याघ्रतांत्वमारोहसुव्रत॥2.52.9॥<br>
अथोवाचमहातेजारामोगुहमिदंवचः।<br>
कृतकामोऽस्मिभवताशीघ्रमारोप्यतामिति॥2.52.10॥<br>
ततःकलापान्सन्नह्यखड्गौबद्ध्वाचधन्विनौ।<br>
जग्मतुर्येनतौगङ्गांसीतयासहराघवौ॥2.52.11॥<br>
राममेवंतुधर्मज्ञमुपगम्यविनीतवत्।<br>
किमहंकरवाणीतिसूतःप्राञ्जलिरब्रवीत्॥2.52.12॥<br>
ततोऽब्रवीद्दाशरथिःसुमन्त्रंस्पृशन्करेणोत्तमदक्षिणेन।<br>
सुमन्त्रशीघ्रंपुनरेवयाहिराज्ञःसकाशेभवचाप्रमत्तः॥2.52.13॥<br>
निवर्त्तस्वेत्युवाचैनमेतावद्धिकृतंमम।<br>
रथंविहायपद्भ्यांतुगमिष्यामोमहावनम्॥2.52.14॥<br>
आत्मानंत्वभ्यनुज्ञातमवेक्ष्यार्तःससारथिः।<br>
सुमन्त्रःपुरुषव्याघ्रमैक्ष्वाकमिदमब्रवीत्॥2.52.15॥<br>
नातिक्रान्तमिदंलोकेपुरुषेणेहकेनचित्।<br>
तवसभ्रातृभार्यस्यवासःप्राकृतवद्वने॥2.52.16॥<br>
नमन्येब्रह्मचर्येऽस्तिस्वधीतेवाफलोदयः।<br>
मार्द्दवार्जवयोर्वापित्वांचेद्व्यसनमागतम्॥2.52.17॥<br>
सहराघववैदेह्याभ्रात्राचैववनेवसन्।<br>
त्वंगतिंप्राप्स्यसेवीरत्रील्लोँकांस्तुजयन्निव॥2.52.18॥<br>
वयंखलुहतारामयेत्वयाप्युपवञ्चिताः।<br>
कैकेय्यावशमेष्यामःपापायादुःखभागिनः॥2.52.19॥<br>
इतिब्रुवन्नात्मसमंसुमन्त्रःसारथिस्तदा।<br>
दृष्ट्वादूरगतंरामंदुःखार्त्तोरुरुदेचिरम्॥2.52.20॥<br>
ततस्तुविगतेबाष्पेसूतंस्पृष्टोदकंशुचिम्।<br>
रामस्तुमधुरंवाक्यंपुनःपुनरुवाचतम्॥2.52.21॥<br>
इक्ष्वाकूणांत्वयातुल्यंसुहृदंनोपलक्षये।<br>
यथादशरथोराजामांनशोचेत्तथाकुरु॥2.52.22॥<br>
शोकोपहतचेताश्चवृद्धश्चजगतीपतिः।<br>
कामभारावसन्नश्चतस्मादेतद्ब्रवीमिते॥2.52.23॥<br>
यद्यदाज्ञापयेत्किञ्चित्समहात्मामहीपतिः।<br>
कैकेय्याःप्रियकामार्थंकार्यंतदविकांक्षया॥2.52.24॥<br>
एतदर्थंहिराज्यानिप्रशासतिनरेश्वराः।<br>
यदेषांसर्वकृत्येषुमनोनप्रतिहन्यते॥2.52.25॥<br>
यद्यथासमहाराजोनालीकमधिगच्छति।<br>
नचताम्यतिदुःखेनसुमन्त्रकुरुतत्तथा॥2.52.26॥<br>
अदृष्टदुःखंराजानंवृद्धमार्यंजितेन्द्रियम्।<br>
ब्रूयास्त्वमभिवाद्यैवममहेतोरिदंवचः॥2.52.27॥<br>
नैवाहमनुशोचामिलक्ष्मणोनचमैथिली।<br>
अयोध्यायाश्च्युताश्चेतिवनेवत्स्यामहेतिच॥2.52.28॥<br>
चतुर्दशसुवर्षेषुनिवृत्तेषुपुनःपुनः।<br>
लक्ष्मणंमांचसीतांचद्रक्ष्यसिक्षिप्रमागतान्॥2.52.29॥<br>
एवमुक्त्वातुराजानंमातरंचसुमन्त्रमे।<br>
अन्याश्चदेवीःसहिताःकैकेयींचपुनःपुनः॥2.52.30॥<br>
आरोग्यंब्रूहिकौसल्यामथपादाभिवन्दनम्।<br>
सीतायाममचार्यस्यवचनाल्लक्ष्मणस्यच॥2.52.31॥<br>
ब्रूयाश्चहिमहाराजंभरतंक्षिप्रमानय।<br>
आगतश्चापिभरतःस्थाप्योनृपमतेपदे॥2.52.32॥<br>
भरतंचपरिष्वज्ययौवराज्येऽभिषिच्यच।<br>
अस्मत्सन्तापजंदुःखंनत्वामभिभविष्यति॥2.52.33॥<br>
भरतश्चापिवक्तव्योयथाराजनिवर्त्तसे।<br>
तथामातृषुवर्तेथाःसर्वास्वेवाविशेषतः॥2.52.34॥<br>
यथाचतवकैकेयीसुमित्राचविशेषतः।<br>
तथैवदेवीकौसल्यामममाताविशेषतः॥2.52.35॥<br>
तातस्यप्रियकामेनयौवराज्यमवेक्षता।<br>
लोकयोरुभयोःशक्यंनित्यदासुखमेधितुम्॥2.52.36॥<br>
निवर्त्यमानोरामेणसुमन्त्रःशोककर्शितः।<br>
तत्सर्वंवचनंश्रुत्वास्नेहात्काकुत्स्थमब्रवीत्॥2.52.37॥<br>
यदहंनोपचारेणब्रूयांस्नेहादविक्लवः।<br>
भक्तिमानितितत्तावद्वाक्यंत्वंक्षन्तुमर्हसि॥2.52.38॥<br>
कथंहित्वद्विहीनोऽहंप्रतियास्यामितांपुरीम्।<br>
तवतावद्वियोगेनपुत्रशोकाकुलामिव॥2.52.39॥<br>
सराममपितावन्मेरथंदृष्ट्वातदाजनः।<br>
विनारामंरथंदृष्ट्वाविदीर्य्येतापिसापुरी॥2.52.40॥<br>
दैन्यंहिनगरीगच्छेद्दृष्ट्वाशून्यमिमंरथम्।<br>
सूतावशेषंस्वंसैन्यंहतवीरमिवाहवे॥2.52.41॥<br>
दूरेपिनिवसन्तंत्वांमानसेनाग्रतःस्थितम्।<br>
चिन्तयन्त्योऽद्यनूनंत्वांनिराहाराःकृताःप्रजाः॥2.52.42॥<br>
दृष्टंतद्धित्वयारामयादृशंत्वत्प्रवासने।<br>
प्रजानांसङ्कुलंवृत्तंत्वच्छोकक्लान्तचेतसाम्॥2.52.43॥<br>
आर्तनादोहियःपौरैर्मुक्तस्त्वद्विप्रवासने।<br>
सरथंमांनिशाम्यैवकुर्युःशतगुणंततः॥2.52.44॥<br>
अहंकिंचापिवक्ष्यामिदेवींतवसुतोमया।<br>
नीतोऽसौमातुलकुलंसन्तापंमाकृथाइति॥2.52.45॥<br>
असत्यमपिनैवाहंब्रूयांवचनमीदृशम्।<br>
कथमप्रियमेवाहंब्रूयांसत्यमिदंवचः॥2.52.46॥<br>
ममतावन्नियोगस्थास्त्वद्बन्धुजनवाहिनः।<br>
कथंरथंत्वयाहीनंप्रवक्ष्यन्तिहयोत्तमाः॥2.52.47॥<br>
तन्नशक्ष्याम्यहंगन्तुमयोध्यांत्वदृतेऽनघ।<br>
वनवासानुयानायमामनुज्ञातुमर्हसि॥2.52.48॥<br>
यदिमेयाचमानस्यत्यागमेवकरिष्यसि।<br>
सरथोऽग्निंप्रवेक्ष्यामित्यक्तमात्रइहत्वया॥2.52.49॥<br>
भविष्यन्तिवनेयानितपोविघ्नकराणिते।<br>
रथेनप्रतिबाधिष्येतानिसत्त्वानिराघव॥2.52.50॥<br>
त्वत्कृतेनमयावाप्तंरथचर्याकृतंसुखम्।<br>
आशंसेत्वत्कृतेनाहंवनवासकृतंसुखम्॥2.52.51॥<br>
प्रसीदेच्छामितेऽरण्येभवितुंप्रत्यनन्तरः।<br>
प्रीत्याभिहितमिच्छामिभवमेप्रत्यनन्तरः॥2.52.52॥<br>
इमेचापिहयावीरयदितेवनवासिनः।<br>
परिचर्यांकरिष्यन्तिप्राप्स्यन्तिपरमांगतिम्॥2.52.53॥<br>
तवशुश्रूषणंमूर्ध्नाकरिष्यामिवनेवसन्।<br>
अयोध्यांदेवलोकंवासर्वथाप्रजहाम्यहम्॥2.52.54॥<br>
नहिशक्याप्रवेष्टुंसामयायोध्यात्वयाविना।<br>
राजधानीमहेन्द्रस्ययथादुष्कृतकर्मणा॥2.52.55॥<br>
वनवासेक्षयंप्राप्तेममैषहिमनोरथः।<br>
यदनेनरथेनैवत्वांवहेयंपुरींपुनः॥2.52.56॥<br>
चतुर्दशहिवर्षाणिसहितस्यत्वयावने।<br>
क्षणभूतानियास्यन्तिशतसङ्ख्याऽन्यतोऽन्यथा॥2.52.57॥<br>
भृत्यवत्सलतिष्ठन्तंभर्त्तृपुत्रगतेपथि।<br>
भक्तंभृत्यंस्थितंस्थित्यांत्वंनमांहातुमर्हसि॥2.52.58॥<br>
एवंबहुविधंदीनंयाचमानंपुनःपुनः।<br>
रामोभृत्यानुकम्पीतुसुमन्त्रमिदमब्रवीत्॥2.52.59॥<br>
जानामिपरमांभक्तिंमयितेभर्तृवत्सल।<br>
शृणुचापियदर्थंत्वांप्रेषयामिपुरीमितः॥2.52.60॥<br>
नगरींत्वांगतंदृष्ट्वाजननीमेयवीयसीकैकेयीप्रत्ययंगच्छेदितिरामोवनंगतः॥2.52.61॥<br>
परितुष्टाहिसादेवीवनवासंगतेमयि।<br>
राजानंनातिशङ्केतमिथ्यावादीतिधार्मिकम्॥2.52.62॥<br>
एषमेप्रथमःकल्पोयदम्बामेयवीयसी।<br>
भरतारक्षितंस्फीतंपुत्रराज्यमवाप्नुयात्॥2.52.63॥<br>
ममप्रियार्थंराज्ञश्चसरथस्त्वंपुरींव्रज।<br>
सन्दिष्टश्चासियानर्थांस्तांस्तान्ब्रूयास्तथातथा॥2.52.64॥<br>
इत्युक्त्वावचनंसूतंसान्त्वयित्वापुनःपुनः।<br>
गुहंवचनमक्लीबोरामोहेतुमदब्रवीत्॥2.52.65॥<br>
नेदानींगुहयोग्योऽयंवासोमेसजनेवने।<br>
अवश्यंह्याश्रमेवासःकर्त्तव्यस्तद्गतोविधिः॥2.52.66॥<br>
हितकामःपितुर्भूयःसीतायालक्ष्मणस्यच।<br>
जटाःकृत्वागमिष्यामिन्यग्रोधक्षीरमानय॥2.52.67॥<br>
तत्क्षीरंराजपुत्रायगुहःक्षिप्रमुपाहरत्।<br>
लक्ष्मणस्यात्मनश्चैवरामस्तेनाकरोज्जटाः॥2.52.68॥<br>
दीर्घबाहुर्नरव्याघ्रोजटिलत्वमधारयत्॥2.52.69॥<br>
तौतदाचीरवसनौजटामण्डलधारिणौ।<br>
अशोभेतामृषिसमौभ्रातरौरामलक्ष्मणौ॥2.52.70॥<br>
ततोवैखानसंमार्गमास्थितःसहलक्ष्मणः।<br>
व्रतमादिष्टवान्रामःसहायंगुहमब्रवीत्॥2.52.71॥<br>
अप्रमत्तोबलेकोशेदुर्गेजनपदेतथा।<br>
भवेथागुहराज्यंहिदुरारक्षतमंमतम्॥2.52.72॥<br>
ततस्तंसमनुज्ञायगुहमिक्ष्वाकुनन्दनः।<br>
जगामतूर्णमव्यग्रःसभार्यःसहलक्ष्मणः॥2.52.73॥<br>
सतुदृष्ट्वानदीतीरेनावमिक्ष्वाकुनन्दनः।<br>
तितीर्षुःशीघ्रगांगङ्गामिदंलक्ष्मणमब्रवीत्॥2.52.74॥<br>
आरोहंत्वंनरव्याघ्रस्थितांनावमिमांशनैः।<br>
सीतांचारोपयान्वक्षंपरिगृह्यमनस्विनीम्॥2.52.75॥<br>
सभ्रातुःशासनंश्रुत्वासर्वमप्रतिकूलयन्।<br>
आरोप्यमैथिलींपूर्वमारुरोहात्मवांस्ततः॥2.52.76॥<br>
अथारुरोहतेजस्वीस्वयंलक्ष्मणपूर्वजः।<br>
ततोनिषादाधिपतिर्गुहोज्ञातीनचोदयत्॥2.52.77॥<br>
राघवोऽपिमहातेजानावमारुह्यतांततः।<br>
ब्रह्मवत्क्षत्त्रवच्चैवजजापहितमात्मनः॥2.52.78॥<br>
आचम्यचयथाशास्त्रंनदींतांसहसीतया।<br>
प्राणमत्प्रीतिसंहृष्टोलक्ष्मणश्चामितप्रभः॥2.52.79॥<br>
अनुज्ञायसुमन्त्रंचसबलंचैवंतंगुहम्।<br>
आस्थायनावंरामस्तुचोदयामासनाविकान्॥2.52.80॥<br>
ततस्तैश्चोदितासानौःकर्णधारसमाहिता।<br>
शुभस्फ्यवेगाभिहताशीघ्रंसलिलमत्यगात्॥2.52.81॥<br>
मध्यंतुसमनुप्राप्यभागीरथ्यास्त्वनिन्दिता।<br>
वैदेहीप्राञ्जलिर्भूत्वातांनदीमिदमब्रवीत्॥2.52.82॥<br>
पुत्रोदशरथस्यायंमहाराजस्यधीमतः।<br>
निदेशंपारयित्वेमंगङ्गत्वदभिरक्षितः॥2.52.83॥<br>
चतुर्दशहिवर्षाणिसमग्राण्युष्यकानने।<br>
भ्रात्रासहमयाचैवपुनःप्रत्यागमिष्यति॥2.52.84॥<br>
ततस्त्वांदेविसुभगेक्षेमेणपुनरागता।<br>
यक्ष्येप्रमुदितागङ्गेसर्वकामसमृद्धिनी॥2.52.85॥<br>
त्वंहित्रिपथगादेविब्रह्मलोकंसमीक्षसे।<br>
भार्याचोदधिराजस्यलोकेऽस्मिन्संप्रदृश्यसे॥2.52.86॥<br>
सात्वांदेविनमस्यामिप्रशंसामिचशोभने।<br>
प्राप्तराज्येनरव्याघ्रेशिवेनपुनरागते॥2.52.87॥<br>
गवांशतशहस्रंचवस्त्राण्यन्नंचपेशलम्।<br>
ब्राह्मणेभ्यःप्रदास्यामितवप्रियचिकीर्षया॥2.52.88॥<br>
सुराघटसहस्रेणमांसभूतौदनेनच।<br>
यक्ष्येत्वांप्रयतादेविपुरींपुनरुपागता॥2.52.89॥<br>
यानित्वत्तीरवासीनिदैवतानिवसन्तिच।<br>
तानिसर्वाणियक्ष्यामितीर्थान्यायतनानिच॥2.52.90॥<br>
पुनरेवमहाबाहुर्मयाभ्रात्राचसङ्गतः।<br>
अयोध्यांवनवासात्तुप्रविशत्वनघोऽनघे॥2.52.91॥<br>
तथासम्भाषमाणासासीतागङ्गामनिन्दिता।<br>
दक्षिणादक्षिणंतीरंक्षिप्रमेवाभ्युपागमत्॥2.52.92॥<br>
तीरंतुसमनुप्राप्यनावंहित्वानरर्षभः।<br>
प्रातिष्ठतसहभ्रात्रावैदेह्याचपरंतपः॥2.52.93॥<br>
अथाब्रवीन्महाबाहुःसुमित्रानन्दवर्द्धनम्।<br>
भवसंरक्षणार्थायसजनेविजनेऽपिवा॥2.52.94॥<br>
अवश्यंरक्षणंकार्यमदृष्टेविजनेवने।<br>
अग्रतोगच्छसौमित्रेसीतात्वामनुगच्छतु॥2.52.95॥<br>
पृष्ठतोऽहंगमिष्यामित्वांचसीतांचपालयन्।<br>
अन्योन्यस्येहनोरक्षाकर्त्तव्यापुरुषर्षभ॥2.52.96॥<br>
नहितावदतिक्रान्तासुकराकाचनक्रिया।<br>
अद्यदुःखंतुवैदेहीवनवासस्यवेत्स्यति॥2.52.97॥<br>
प्रनष्टजनसम्बाधंक्षेत्रारामविवर्जितम्।<br>
विषमंचप्रपातंचवनंह्यद्यप्रवेक्ष्यति॥2.52.98॥<br>
श्रुत्वारामस्यवचनंप्रतस्थेलक्ष्मणोऽग्रतः।<br>
अनन्तरंचसीतायाराघवोरघुनन्दनः॥2.52.99॥<br>
गतंतुगङ्गापरपारमाशुरामंसुमन्त्रःप्रततंनिरीक्ष्य।<br>
अध्वप्रकर्षाद्विनिवृत्तदृष्टिर्मुमोचबाष्पंव्यथितस्तपस्वी॥2.52.100॥<br>
सलोकपालप्रतिमप्रभाववांस्तीर्त्वामहात्मावरदोमहानदीम्।<br>
ततःसमृद्धाञ्छुभसस्यमालिनःक्रमेणवत्सान्मुदितानुपागमत्॥2.52.101॥<br>
तौतत्रहत्वाचतुरोमहामृगान्वराहमृश्यंपृषतंमहारुरुम्।<br>
आदायमेध्यंत्वरितंबुभुक्षितौवासायकालेययतुर्वनस्पतिम्॥2.52.102॥<script>ac.playbackRate=0.5</script>