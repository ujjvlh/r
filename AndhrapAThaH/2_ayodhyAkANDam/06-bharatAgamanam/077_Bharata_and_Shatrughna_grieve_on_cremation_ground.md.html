<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-077-Bharatha_Shatrugna_Vilapaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततोदशाहेऽतिगतेकृतशौचोनृपात्मजः।<br>
द्वादशेऽहनिसम्प्राप्तेश्राद्धकर्माण्यकारयत्॥2.77.1॥<br>
ब्राह्मणेभ्योददौरत्नंधनमन्नंचपुष्कलम्।<br>
वासांसिचमहार्हाणिरत्नानिविविधानिच॥2.77.2॥<br>
दासीदासंचयानंचवेश्मानिसुमहान्तिच।<br>
ब्राह्मणेभ्योददौपुत्रोराज्ञस्तस्यौर्द्ध्वदैहिकम्॥2.77.3॥<br>
विललापमहाबाहुर्भरतःशोकमूर्च्छितः।<br>
शब्दापिहितकण्ठस्तुशोधनार्थमुपागतः॥2.77.4॥<br>
चितामूलेपितुर्वाक्यमिदमाहसुदुःखितः॥2.77.5॥<br>
तातयस्मिन्निसृष्टोऽहंत्वयाभ्रातरिराघवे।<br>
तस्मिन्वनंप्रव्रजितेशून्येत्यक्तोऽस्म्यहंत्वया॥2.77.6॥<br>
यस्यागतिरनाथायाःपुत्रःप्रव्राजितोवनम्।<br>
तामम्बांतातकौसल्यांत्यक्त्वात्वंक्वगतोनृप॥2.77.7॥<br>
दृष्ट्वाभस्मारुणंतच्चदग्धास्थिस्थानमण्डलम्।<br>
पितुःशरीरनिर्वाणंनिष्टनन्विषसादसः॥2.77.8॥<br>
सतुदृष्ट्वारुदन्दीनःपपातधरणीतले।<br>
उत्थाप्यमानःशक्रस्ययन्त्रध्वजइवच्युतः॥2.77.9॥<br>
अभिपेतुस्ततःसर्वेतस्यामात्याःशुचिव्रतम्।<br>
अन्तकालेनिपतितंययातिमृषयोयथा॥2.77.10॥<br>
शत्रुघ्नश्चापिभरतंदृष्ट्वाशोकपरिप्लुतम्।<br>
विसंज्ञोन्यपतद्भूमौभूमिपालमनुस्मरन्॥2.77.11॥<br>
उन्मत्तइवनिश्चेताविललापसुदुःखितः।<br>
स्मृत्वापितुर्गुणाङ्गानितानितानितदातदा॥2.77.12॥<br>
मन्थराप्रभवस्तीव्रःकैकेयीग्राहसङ्कुलः।<br>
वरदानमयोक्षोभ्योऽमज्जयच्छोकसागरः॥2.77.13॥<br>
सुकुमारंचबालंचसततंलालितंत्वया।<br>
क्वतातभरतंहित्वाविलपन्तंगतोभवान्॥2.77.14॥<br>
ननुभोज्येषुपानेषुवस्त्रेष्वाभरणेषुच।<br>
प्रवारयसिनःसर्वांस्तन्नःकोऽन्यःकरिष्यति॥2.77.15॥<br>
अवदारणकालेतुपृथिवीनावदीर्यते।<br>
याविहीनात्वयाराज्ञाधर्मज्ञेनमहात्मना॥2.77.16॥<br>
पितरिस्वर्गमापन्नेरामेचारण्यमाश्रिते।<br>
किंमेजीवितसामर्थ्यंप्रवेक्ष्यामिहुताशनम्॥2.77.17॥<br>
हीनोभ्रात्राचपित्राचशून्यामिक्ष्वाकुपालिताम्।<br>
अयोध्यांनप्रवेक्ष्यामिप्रवेक्ष्यामितपोवनम्॥2.77.18॥<br>
तयोर्विलपितंश्रुत्वाव्यसनंचान्ववेक्ष्यतत्।<br>
भृशमार्त्ततराभूयःसर्वएवानुगामिनः॥2.77.19॥<br>
ततोविषण्णौविश्रान्तौशत्रुघ्नभरतावुभौ।<br>
धरण्यांसंव्यचेष्टेतांभग्नश्रृङ्गाविवर्षभौ॥2.77.20॥<br>
ततःप्रकृतिमान्वैद्यःपितुरेषांपुरोहितः।<br>
वसिष्ठोभरतंवाक्यमुत्थाप्यतमुवाचह॥2.77.21॥<br>
त्रयोदशोऽयंदिवसःपितुर्वृत्तस्यतेविभो।<br>
सावशेषास्थिनिचयेकिमिहत्वंविलम्बसे॥2.77.22॥<br>
त्रीणिद्वन्द्वानिभूतेषुप्रवृत्तान्यविशेषतः।<br>
तेषुचापरिहार्येषुनैवंभवितुमर्हसि॥2.77.23॥<br>
सुमन्त्रश्चापिशत्रुघ्नमुत्थाप्याभिप्रसाद्यच।<br>
श्रावयामासतत्त्वज्ञःसर्वभूतभवाभवौ॥2.77.24॥<br>
उत्थितौचनरव्याघ्रौप्रकाशेतेयशस्विनौ।<br>
वर्षातपपरिक्लिन्नौपृथगिन्द्रध्वजाविव॥2.77.25॥<br>
अश्रूणिपरिमृद्नन्तौरक्ताक्षौदीनभाषिणौ।<br>
अमात्यास्त्वरयन्तिस्मतनयौचापराःक्रियाः॥2.77.26॥</div></div><script>ac.playbackRate=0.5</script></body>
</html>