<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-069-Bharathena_Duswapna_Darshanam.mp3" type="audio/mpeg"></audio><br>
<br>
<br>
यामेवरात्रिंतेदूताःप्रविशन्तिस्मतांपुरीम्।<br>
भरतेनापितांरात्रिंस्वप्नोदृष्टोऽयमप्रियः॥2.69.1॥<br>
व्युष्टामेवतुतांरात्रिंदृष्ट्वातंस्वप्नमप्रियम्।<br>
पुत्रोराजाधिराजस्यसुभृशंपर्यतप्यत॥2.69.2॥<br>
तप्यमानंसमाज्ञायवयस्याःप्रियवादिनः।<br>
आयासंहिविनेष्यन्तःसभायांचक्रिरेकथाः॥2.69.3॥<br>
वादयन्तितथाशान्तिंलासयन्त्यपिचापरे।<br>
नाटकान्यपरेप्राहुर्हास्यानिविविधानिच॥2.69.4॥<br>
सतैर्महात्माभरतःसखिभिःप्रियवादिभिः।<br>
गोष्ठीहास्यानिकुर्वद्भिर्नप्राहृष्यतराघवः॥2.69.5॥<br>
तमब्रवीत्प्रियसखोभरतंसखिभिर्वृतम्।<br>
सुहृद्भिःपर्युपासीनःकिंसखेनानुमोदसे॥2.69.6॥<br>
एवंब्रुवाणंसुहृदंभरतःप्रत्युवाचह।<br>
श्रृणुत्वंयन्निमित्तंमेदैन्यमेतदुपागतम्॥2.69.7॥<br>
स्वप्नेपितरमद्राक्षंमलिनंमुक्तमूर्द्धजम्।<br>
पतन्तमद्रिशिखरात्कलुषेगोमयह्रदे॥2.69.8॥<br>
प्लवमानश्चमेदृष्टःसतस्मिन्गोमयह्रदे।<br>
पिबन्नञ्जलिनातैलंहसन्नपिमुहुर्मुहुः॥2.69.9॥<br>
ततस्तिलौदनंभुक्त्वापुनःपुनरधःशिराः।<br>
तैलेनाभ्यक्तसर्वाङ्गस्तैलमेवावगाहत॥2.69.10॥<br>
स्वप्नेऽपिसागरंशुष्कंचन्द्रंचपतितंभुवि।<br>
उपरुद्धांचजगतींतमसेवसमावृताम्॥2.69.11॥<br>
औपवाह्यस्यनागम्यविषाणंशकलीकृतम्।<br>
सहसाचापिसंशान्तंज्वलितंजातवेदसम्॥2.69.12॥<br>
अवतीर्णांचपृथिवींशुष्कांश्चविविधान्द्रुमान्।<br>
अहंपश्यामिविध्वस्तान्सधूमांश्चापिपर्वतान्॥2.69.13॥<br>
पीठेकार्ष्णायसेचैनंनिषण्णंकृष्णवाससम्।<br>
प्रहसन्तिस्मराजानंप्रमदाःकृष्णपिङ्गलाः॥2.69.14॥<br>
त्वरमाणश्चधर्मात्मारक्तमाल्यानुलेपनः।<br>
रथेनखरयुक्तेनप्रयातोदक्षिणामुखः॥2.69.15॥<br>
प्रहसन्तीवराजानंप्रमदारक्तवासिनी।<br>
प्रकर्षन्तीमयादृष्टाराक्षसीविकृतानना॥2.69.16॥<br>
एवमेतन्मयादृष्टमिमांरात्रिंभयावहाम्।<br>
अहंरामोऽथवाराजालक्ष्मणोवामरिष्यति॥2.69.17॥<br>
नरोयानेनयःस्वप्नेखरयुक्तेनयातिहि।<br>
अचिरात्तस्यधूमाग्रंचितायांसम्प्रदृश्यते॥2.69.18॥<br>
एतन्निमित्तंदीनोऽहंतन्नवःप्रतिपूजये।<br>
शुष्यतीवचमेकण्ठोनस्वस्थमिवमेमनः॥2.69.19॥<br>
नपश्यामिभयस्थानंभयंचैवोपधारये।<br>
भ्रष्टश्चस्वरयोगोमेच्छायाचोपहतामम॥2.69.20॥<br>
जुगुप्सन्निवचात्मानंनचपश्यामिकारणम्॥2.69.21॥<br>
इमांहिदुःस्वप्नगतिंनिशाम्यतामनेकरूपामवितर्कितांपुरा।<br>
भयंमहत्तद्धृदयान्नयातिमेविचिन्त्यराजानमचिन्त्यदर्शनम्॥2.69.22॥<script>ac.playbackRate=0.5</script>