<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-082-Ramanayanaaya_Bharatha_Prasthanam.mp3" type="audio/mpeg"></audio><br>
<br>
तामार्यगणसम्पूर्णांभरतःप्रग्रहांसभाम्।<br>
ददर्शबुद्धिसम्पन्नःपूर्णचन्द्रोनिशामिव॥2.82.1॥<br>
आसनानियथान्यायमार्याणांविशतांतदा।<br>
वस्त्राङ्गरागप्रभयाद्योतितासासभोत्तमा॥2.82.2॥<br>
साविद्वज्जनसम्पूर्णासभासुरुचिरातदा।<br>
अदृश्यतघनापायेपूर्णचन्द्रेवशर्वरी॥2.82.3॥<br>
राज्ञस्तुप्रकृतीःसर्वाःसमग्राःप्रेक्ष्यधर्मवित्।<br>
इदंपुरोहितोवाक्यंभरतंमृदुचाब्रवीत्॥2.82.4॥<br>
तातराजादशरथःस्वर्गतोधर्ममाचरन्।<br>
धनधान्यवतींस्फीतांप्रदापयपृथिवींतव॥2.82.5॥<br>
रामस्तथासत्यधृतिःसतांधर्ममनुस्मरन्।<br>
नाजहात्पितुरादेशंशशीज्योत्स्नामिवोदितः॥2.82.6॥<br>
पित्राभ्रात्राचतेदत्तंराज्यंनिहतकण्टकम्।<br>
तद्भुङ्क्ष्वमुदितामात्यःक्षिप्रमेवाभिषेचय॥2.82.7॥<br>
उदीच्याश्चप्रतीच्याश्चदाक्षिणात्याश्चकेवलाः।<br>
कोट्यापरान्ताःसामुद्रारत्नान्यभिहरन्तुते॥2.82.8॥<br>
तच्छ्रुत्वाभरतोवाक्यंशोकेनाभिपरिप्लुतः।<br>
जगाममनसारामंधर्मज्ञोधर्मकांक्षया॥2.82.9॥<br>
सबाष्पकलयावाचाकलहंसस्वरोयुवा।<br>
विललापसभामध्येजगर्हेचपुरोहितम्॥2.82.10॥<br>
चरितब्रह्मचर्यस्यविद्यास्नातस्यधीमतः।<br>
धर्मेप्रयतमानस्यकोराज्यंमद्विधोहरेत्॥2.82.11॥<br>
कथंदशरथाज्जातोभवेद्राज्यापहारकः।<br>
राज्यंचाहंचरामस्यधर्मंवक्तुमिहार्हसि॥2.82.12॥<br>
ज्येष्ठःश्रेष्ठश्चधर्मात्मादिलीपनहुषोपमः।<br>
लब्धुमर्हतिकाकुत्स्थोराज्यंदशरथोयथा॥2.82.13॥<br>
अनार्यजुष्टमस्वर्ग्यंकुर्यांपापमहंयदि।<br>
इक्ष्वाकूणामहंलोकेभवेयंकुलपांसनः॥2.82.14॥<br>
यद्धिमात्राकृतंपापंनाहंतदपिरोचये।<br>
इहस्थोवनदुर्गस्थंनमस्यामिकृताञ्जलिः॥2.82.15॥<br>
राममेवानुगच्छामिराजासद्विपदांवरः।<br>
त्रयाणामपिलोकानांराज्यमर्हतिराघवः॥2.82.16॥<br>
तद्वाक्यंधर्मसंयुक्तंश्रुत्वासर्वेसभासदः।<br>
हर्षान्मुमुचुरश्रूणिरामेनिहितचेतसः॥2.82.17॥<br>
यदित्वार्यंनशक्ष्यामिविनिवर्त्तयितुंवनात्।<br>
वनेतत्रैववत्स्यामियथार्थोलक्ष्मणस्तथा॥2.82.18॥<br>
सर्वोपायंतुवर्त्तिष्येविनिवर्त्तयितुंबलात्।<br>
समक्षमार्यमिश्राणांसाधूनांगुणवर्त्तिनाम्॥2.82.19॥<br>
विष्टिकर्मान्तिकाःसर्वेमार्गशोधकरक्षकाः।<br>
प्रस्थापितामयापूर्वंयात्रापिममरोचते॥2.82.20॥<br>
एवमुक्त्वातुधर्मात्माभरतोभ्रातृवत्सलः।<br>
समीपस्थमुवाचेदंसुमन्त्रंमन्त्रकोविदम्॥2.82.21॥<br>
तूर्णमुत्थायगच्छत्वंसुमन्त्रममशासनात्।<br>
यात्रामाज्ञापयक्षिप्रंबलंचैवसमानय॥2.82.22॥<br>
एवमुक्तःसुमन्त्रस्तुभरतेनमहात्मना।<br>
हृष्टस्तदादिशत्सर्वंयथासन्दिष्टमिष्टवत्॥2.82.23॥<br>
ताःप्रहृष्टाःप्रकृतयोबलाध्यक्षाबलस्यच।<br>
श्रुत्वायात्रांसमाज्ञप्तांराघवस्यनिवर्त्तने॥2.82.24॥<br>
ततोयोधाङ्गनाःसर्वाभर्तॄन्सर्वान्गृहेगृहे।<br>
यात्रागमनमाज्ञायत्वरयन्तिस्महर्षिताः॥2.82.25॥<br>
तेहयैर्गोरथैःशीघ्रैःस्यन्दनैश्चमहाजवैः।<br>
सहयोधैर्बलाध्यक्षाबलंसर्वमचोदयन्॥2.82.26॥<br>
सज्जंतुतद्बलंदृष्ट्वाभरतोगुरुसन्निधौ।<br>
रथंमेत्वरयस्वेतिसुमन्त्रंपार्श्वतोऽब्रवीत्॥2.82.27॥<br>
भरतस्यतुतस्याज्ञांप्रतिगृह्यचहर्षितः।<br>
रथंगृहीत्वाप्रययौयुक्तंपरमवाजिभिः॥2.82.28॥<br>
सराघवःसत्यधृतिःप्रतापवान्ब्रुवन्सुयुक्तंदृढसत्यविक्रमः।<br>
गुरुंमहारण्यगतंयशस्विनंप्रसादयिष्यन्भरतोऽब्रवीत्तदा॥2.82.29॥<br>
तूर्णंसमुत्थायसुमन्त्रगच्छबलस्ययोगायबलप्रधानान्।<br>
आनेतुमिच्छामिहितंवनस्थंप्रसाद्यरामंजगतोहिताय॥2.82.30॥<br>
ससूतपुत्रोभरतेनसम्यगाज्ञापितःसंपरिपूर्णकामः।<br>
शशाससर्वान्प्रकृतिप्रधानान्बलस्यमुख्यांश्चसुहृज्जनंच॥2.82.31॥<br>
ततःसमुत्थायकुलेकुलेतेराजन्यवैश्यावृषलाश्चविप्राः।<br>
अयूयुजन्नुष्ट्ररथान्खरांश्चनागान्हयांश्चैवकुलप्रसूतान्॥2.82.32॥<script>ac.playbackRate=0.5</script>