<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-081-Raja_Sabhaa_Gamanam.mp3" type="audio/mpeg"></audio><br>
<br>
ततोनान्दीमुखींरात्रिंभरतंसूतमागधाः।<br>
तुष्टुवुर्वाग्विशेषज्ञाःस्तवैर्मङ्गलसंहितैः॥2.81.1॥<br>
सुवर्णकोणाभिहतःप्राणदद्यामदुन्दुभिः।<br>
दध्मुःशङ्खांश्चशतशोनादांश्चोच्चावचस्वरान्॥2.81.2॥<br>
सतूर्यघोषःसुमहान्दिवमापूरयन्निव।<br>
भरतंशोकसन्तप्तंभूयःशोकैररन्ध्रयत्॥2.81.3॥<br>
ततःप्रबुद्धोभरतस्तंघोषंसंनिवर्त्यच।<br>
नाहंराजेतिचाप्युक्त्वाशत्रुघ्नमिदमब्रवीत्॥2.81.4॥<br>
पश्यशत्रुघ्नकैकेय्यालोकस्यापकृतंमहत्।<br>
विसृज्यमयिदुःखानिराजादशरथोगतः॥2.81.5॥<br>
तस्यैषाधर्मराजस्यधर्ममूलामहात्मनः।<br>
परिभ्रमतिराजश्रीर्नौरिवाकर्णिकाजले॥2.81.6॥<br>
योहिनःसुमहान्नाथःसोपिप्रव्राजितोवनम्।<br>
अनयाधर्ममुत्सृज्यमात्रामेराघवःस्वयम्॥2.81.7॥<br>
इत्येवंभरतंप्रेक्ष्यविलपन्तंविचेतनम्।<br>
कृपणंरुरुदुःसर्वाःसस्वरंयोषितस्तदा॥2.81.8॥<br>
तथातस्मिन्विलपतिवसिष्ठोराजधर्मवित्।<br>
सभामिक्ष्वाकुनाथस्यप्रविवेशमहायशाः॥2.81.9॥<br>
शातकुम्भमयींरम्यांमणिरत्नसमाकुलाम्।<br>
सुधर्मामिवधर्मात्मासगणःप्रत्यपद्यत॥2.81.10॥<br>
सकाञ्चनमयंपीठंसुखास्तरणसंवृतम्।<br>
अध्यास्तसर्ववेदज्ञोदूताननुशशासच॥2.81.11॥<br>
ब्राह्मणान्क्षत्त्रियान्वैश्यानमात्यान्गणवल्लभान्।<br>
क्षिप्रमानयताव्यग्राःकृत्यमात्ययिकंहिनः॥2.81.12॥<br>
सराजभृत्यंशत्रुघ्नंभरतंचयशस्विनम्।<br>
युधाजितंसुमन्त्रंचयेचतत्रहिताजनाः॥2.81.13॥<br>
ततोहलहलाशब्दःसुमहान्समपद्यत।<br>
रथैरश्वैर्गजैश्चापिजनानामुपगच्छताम्॥2.81.14॥<br>
ततोभरतमायान्तंशतक्रतुमिवामराः।<br>
प्रत्यनन्दन्प्रकृतयोयथादशरथंतथा॥2.81.15॥<br>
ह्रदइवतिमिनागसंवृतःस्तिमितजलोमणिशङ्खशर्करः।<br>
दशरथसुतशोभितासभासदशरथेवबभौयथापुरा॥2.81.16॥<script>ac.playbackRate=0.5</script>