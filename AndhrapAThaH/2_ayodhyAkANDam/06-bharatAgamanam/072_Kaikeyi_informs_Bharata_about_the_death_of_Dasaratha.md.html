<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-072-Bharatha_Vilapaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
अपश्यंस्तुततस्तत्रपितरंपितुरालये।<br>
जगामभरतोद्रष्टुंमातरंमातुरालये॥2.72.1॥<br>
अनुप्राप्तंतुतंदृष्ट्वाकैकेयीप्रोषितंसुतम्।<br>
उत्पपाततदाहृष्टात्यक्त्वासौवर्णमासनम्॥2.72.2॥<br>
सप्रविश्यैवधर्मात्मास्वगृहंश्रीविवर्जितम्।<br>
भरतःप्रतिजग्राहजनन्याश्चरणौशुभौ॥2.72.3॥<br>
सातंमूर्द्धन्युपाघ्रायापरिष्वज्ययशस्विनम्।<br>
अङ्केभरतमारोप्यप्रष्टुंसमुपचक्रमे॥2.72.4॥<br>
अपिनाध्वश्रमःशीघ्रंरथेनापततस्तव\*।<br>
आर्यकःमातामहः।अपिःप्रश्ने॥2.72.5॥<br>
आर्यकस्तेसुकुशलीयुधाजिन्मातुलस्तव।<br>
प्रवासाच्चसुखंपुत्रसर्वंमेवक्तुमर्हसि॥2.72.6॥<br>
एवंपृष्टस्तुकैकेय्याप्रियंपार्थिवनन्दनः।<br>
आचष्टभरतःसर्वंमात्रेराजीवलोचनः॥2.72.7॥<br>
अद्यमेसप्तमीरात्रिश्च्युतस्यार्यकवेश्मनः।<br>
अम्बायाःकुशलीतातोयुधाजिन्मातुलश्चमे॥2.72.8॥<br>
यन्मेधनंचरत्नंचददौराजापरंतपः।<br>
परिश्रान्तंपथ्यभवत्ततोऽहंपूर्वमागतः॥2.72.9॥<br>
राजवाक्यहरैर्दूतैस्त्वर्यमाणोऽहमागतः।<br>
यदहंप्रष्टुमिच्छामितदम्बावक्तुमर्हति॥2.72.10॥<br>
शून्योऽयंशयनीयस्तेपर्यङ्कोहेमभूषितः।<br>
नचायमिक्ष्वाकुजनःप्रहृष्टःप्रतिभातिमा॥2.72.11॥<br>
राजाभवतिभूयिष्ठमिहाम्बायानिवेशने।<br>
तमहंनाद्यपश्यामिद्रष्टुमिच्छन्निहागतः॥2.72.12॥<br>
पितुर्ग्रहीष्येचरणौतंममाख्याहिपृच्छतः।<br>
आहोस्विदम्बज्येष्ठायाःकौसल्यायानिवेशने॥2.72.13॥<br>
तंप्रत्युवाचकैकेयीप्रियवद्घोरमप्रियम्।<br>
अजानन्तंप्रजानन्तीराज्यलोभेनमोहिता॥2.72.14॥<br>
यागतिःसर्वभूतानांतांगतिंतेपितागतः।<br>
राजामहात्मातेजस्वीयावजूकःसतांगतिः॥2.72.15॥<br>
तच्छ्रुत्वाभरतोवाक्यंधर्माभिजनवाञ्छुचिः।<br>
पपातसहसाभूमौपितृशोकबलार्दितः॥2.72.16॥<br>
हाहतोस्मीतिकृपणांदीनांवाचमुदीरयन्।<br>
निपपातमहाबाहुर्बाहूविक्षिप्यवीर्यवान्॥2.72.17॥<br>
ततःशोकेनसंवीतःपितुर्मरणदुःखितः।<br>
विललापमहातेजाभ्रान्ताकुलितचेतनः॥2.72.18॥<br>
एतत्सुरुचिरंभातिपितुर्मेशयनंपुरा।<br>
शशिनेवामलंरात्रौगगनंतोयदात्यये॥2.72.19॥<br>
तदिदंनविभात्यद्यविहीनंतेनधीमता।<br>
व्योमेवशशिनाहीनमप्च्छुष्कइवसागरः॥2.72.20॥<br>
बाष्पमुत्सृज्यकण्ठेनस्वार्त्तःपरमपीडितः।<br>
प्रच्छाद्यवदनंश्रीमद्वस्त्रेणजयतांवरः॥2.72.21॥<br>
तमार्त्तंदेवसङ्काशंसमीक्ष्यपतितंभुवि।<br>
निकृत्तमिवसालस्यस्कन्धंपरशुनावने॥2.72.22॥<br>
मत्तमातङ्गसङ्काशंचन्द्रार्कसदृशंभुवः।<br>
उत्थापयित्वाशोकार्तंवचनंचेदमब्रवीत्॥2.72.23॥<br>
उत्तिष्ठोत्तिष्ठकिंशेषेराजन्नत्रमहायशः।<br>
त्वद्विधानहिशोचन्तिसन्तःसदसिसम्मताः॥2.72.24॥<br>
दानयज्ञाधिकाराहिशीलश्रुतिवचोनुगा।<br>
बुद्धिस्तेबुद्धिसम्पन्नप्रभेवार्कस्यमन्दिरे॥2.72.25॥<br>
सरुदित्वाचिरंकालंभूमौविपरिवृत्यच।<br>
जननींप्रत्युवाचेदंशोकैर्बहुभिरावृतः॥2.72.26॥<br>
अभिषेक्ष्यतिरामनुराजायज्ञंनुयक्ष्यते।<br>
इत्यहंकृतसङ्कल्पोहृष्टोयात्रामयासिषम्॥2.72.27॥<br>
तदिदंह्यन्यथाभूतंव्यवदीर्णंमनोमम।<br>
पितरंयोनपश्यामिनित्यंप्रियहितेरतम्॥2.72.28॥<br>
अम्बकेनात्यगाद्राजाव्याधिनामय्यनागते।<br>
धन्यारामादयःसर्वेयैःपितासंस्कृतःस्वयम्॥2.72.29॥<br>
ननूनंमांमहाराजःप्राप्तंजानातिकीर्तिमान्।<br>
उपजिघ्रेद्धिमांमूर्ध्नितातःसन्नम्यसत्वरम्॥2.72.30॥<br>
क्वसपाणिःसुखस्पर्शस्तातस्याक्लिष्टकर्मणः।<br>
येनमांरजसाध्वस्तमभीक्ष्णंपरिमार्जति॥2.72.31॥<br>
योमेभ्रातापिताबन्धुर्यस्यदासोऽस्मिधीमतः।<br>
तस्यमांशीघ्रमाख्याहिरामस्याक्लिष्टकर्मणः॥2.72.32॥<br>
पिताहिभवतिज्येष्ठोधर्ममार्यस्यजानतः।<br>
तस्यपादौग्रहीष्यामिसहीदानींगतिर्मम॥2.72.33॥<br>
धर्मविद्धर्मनित्यश्चसत्यसन्धोदृढव्रतः।<br>
आर्यःकिमब्रवीद्राजापितामेसत्यविक्रमः॥2.72.34॥<br>
पश्चिमंसाधुसन्देशमिच्छामिश्रोतुमात्मनः।<br>
इतिपृष्टायथातत्त्वंकैकेयीवाक्यमब्रवीत्॥2.72.35॥<br>
रामेतिराजाविलपन्हासीतेलक्ष्मणेतिच।<br>
समहात्मापरंलोकंगतोगतिमतांवरः॥2.72.36॥<br>
इमांतुपश्चिमांवाचंव्याजहारपितातव।<br>
कालधर्मपरिक्षिप्तःपाशैरिवमहागजः॥2.72.37॥<br>
सिद्धार्थास्तेनराराममागतंसीतयासह।<br>
लक्ष्मणंचमहाबाहुंद्रक्ष्यन्तिपुनरागतम्॥2.72.38॥<br>
तच्छ्रुत्वाविषसादैवद्वितीयाप्रियशंसनात्।<br>
विषण्णवदनोभूत्वाभूयःपप्रच्छमातरम्॥2.72.39॥<br>
क्वचेदानींसधर्मात्माकौसल्यानन्दवर्द्धनः।<br>
लक्ष्मणेनसहभ्रात्रासीतयाचसमंगतः॥2.72.40॥<br>
तथापृष्टायथातत्त्वमाख्यातुमुपचक्रमे।<br>
मातास्ययुगपद्वाक्यंविप्रियंप्रियशङ्कया॥2.72.41॥<br>
सहिराजसुतःपुत्रचीरवासामहावनम्।<br>
दण्डकान्सहवैदेह्यालक्ष्मणानुचरोगतः॥2.72.42॥<br>
तच्छ्रुत्वाभरतस्रस्तोभ्रातुश्चारित्रशङ्कया।<br>
स्वस्यवंशस्यमाहात्म्यात्प्रष्टुंसमुपचक्रमे॥2.72.43॥<br>
कच्चिन्नपरदारान्वाराजपुत्रोऽभिमन्यते।<br>
कस्मात्सदण्डकारण्येभ्रूणहेवविवासितः॥2.72.44॥<br>
अथास्यचपलामातातत्स्वकर्मयथातथम्।<br>
तेनैवस्त्रीस्वभावेनव्याहर्तुमुपचक्रमे॥2.72.45॥<br>
एवमुक्तातुकैकेयीभरतेनमहात्मना।<br>
उचाचवचनंहृटामूढापण्डितमानिनी॥2.72.46॥<br>
कच्चिन्नाढ्योदरिद्रोवातेनापापोविहिंसितः।<br>
नरामःपरदारांश्चचक्षुर्भ्यामपिपश्यति॥2.72.47॥<br>
मयातुपुत्रश्रुत्वैवरामस्यैवाभिषेचनम्।<br>
याचितस्तेपिताराज्यंरामस्यचविवासनम्॥2.72.48॥<br>
सस्ववृत्तिंसमास्थायपितातेतत्तथाकरोत्।<br>
रामश्चसहसौमित्रिःप्रेषितःसीतयासह॥2.72.49॥<br>
तमपश्यन्प्रियंपुत्रंमहीपालोमहायशाः।<br>
पुत्रशोकपरिद्यूनःपञ्चत्वमुपपेदिवान्॥2.72.50॥<br>
त्वयात्विदानींधर्मज्ञराजत्वमवलम्ब्यताम्।<br>
त्वत्कृतेहिमयासर्वमिदमेवंविधंकृतम्॥2.72.51॥<br>
माशोकंमाचसन्तापंधैर्यमाश्रयपुत्रक।<br>
त्वदधीनाहिनगरीराज्यंचैतदनामयम्॥2.72.52॥<br>
तत्पुत्रशीघ्रंविधिनाविधिज्ञैर्वसिष्ठमुख्यैःसहितोद्विजेन्द्रैः।<br>
सङ्काल्यराजानमदीनसत्त्वमात्मानमुर्व्यामभिषेचयस्व॥2.72.53॥</div></div><script>ac.playbackRate=0.5+parseInt(slider.value)/200</script></body>
</html>