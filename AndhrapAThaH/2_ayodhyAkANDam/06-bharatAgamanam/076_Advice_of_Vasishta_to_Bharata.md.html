<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-076-Dasharathasya_Auordhva_Dehikam_.mp3" type="audio/mpeg"></audio><br>
<br>
<br>
तमेवंशोकसन्तप्तंभरतंकैकयीसुतम्।<br>
उवाचवदतांश्रेष्ठोवसिष्ठःश्रेष्ठवागृषिः॥2.76.1॥<br>
अलंशोकेनभद्रंतेराजपुत्रमहायशः।<br>
प्राप्तकालंनरपतेःकुरुसंयानमुत्तमम्॥2.76.2॥<br>
वसिष्ठस्यवचःश्रुत्वाभरतोधारणांगतः।<br>
प्रेतकार्याणिसर्वाणिकारयामासधर्मवित्॥2.76.3॥<br>
उद्धृतंतैलसंरोधात्सतुभूमौनिवेशितम्।<br>
आपीतवर्णवदनंप्रसुप्तमिवभूपतिम्॥2.76.4॥<br>
संवेश्मशयनेचाग्र्येनानारत्नपरिष्कृते।<br>
ततोदशरथंपुत्रोविललापसुदुःखितः॥2.76.5॥<br>
किंतेव्यवसितंराजन्प्रोषितेमय्यनागते।<br>
विवास्यरामंधर्मज्ञंलक्ष्मणंचमहाबलम्॥2.76.6॥<br>
क्वयास्यसिमहाराजहित्वेमंदुःखितंजनम्।<br>
हीनंपुरुषसिंहेनरामेणाक्लिष्टकर्मणा॥2.76.7॥<br>
योगक्षेमंतुतेराजन्कोऽस्मिन्कल्पयितापुरे।<br>
त्वयिप्रयातेस्वस्तातरामेचवनमाश्रिते॥2.76.8॥<br>
विधवापृथिवीराजंस्त्वयाहीनानराजते।<br>
हीनचन्द्रेवरजनीनगरीप्रतिभातिमा॥2.76.9॥<br>
एवंविलपमानंतंभरतंदीनमानसम्।<br>
अब्रवीद्वचनंभूयोवसिष्ठस्तुमहामुनिः॥2.76.10॥<br>
प्रेतकार्याणियान्यस्यकर्त्तव्यानिविशांपतेः।<br>
तान्यव्यग्रंमहाबाहोक्रियन्तामविचारितम्॥2.76.11॥<br>
तथेतिभरतोवाक्यंवसिष्ठस्याभिपूज्यतत्।<br>
ऋत्विक्पुरोहिताचार्यांस्त्वरयामाससर्वशः॥2.76.12॥<br>
येत्वग्नयोनरेन्द्रस्यचाग्न्यगाराद्बहिष्कृताः।<br>
ऋत्विग्भिर्याजकैश्चैवआह्रियन्तयथाविधि॥2.76.13॥<br>
शिबिकायामथारोप्यराजानंगतचेतसम्।<br>
वाष्पकण्ठाविमनसस्तमूहुःपरिचारकाः॥2.76.14॥<br>
हिरण्यंचसुवर्णंचवासांसिविविधानिच।<br>
प्रकिरन्तोजनामार्गंनृपतेरग्रतोययुः॥2.76.15॥<br>
चन्दनागरुनिर्यासान्सरलंपद्मकंतथा।<br>
देवदारूणिचाहृत्यक्षेपयन्तितथापरे॥2.76.16॥<br>
गन्धानुच्चावचांश्चान्यान्तत्रगत्वाथभूमिपम्।<br>
ततःसंवेशयामासुश्चितामध्येतमृत्विजः॥2.76.17॥<br>
तथाहुताशनंदत्त्वाजेपुस्तस्यतमृत्विजः।<br>
जगुश्चतेयथाशास्त्रंतत्रसामानिसामगाः॥2.76.18॥<br>
शिबिकाभिश्चयानैश्चयथार्हंतस्ययोषितः।<br>
नगरान्निर्ययुस्तत्रवृद्धैःपरिवृतास्तदा॥2.76.19॥<br>
प्रसव्यंचापितंचक्रुर्ऋत्विजोऽग्निचितंनृपम्।<br>
स्त्रियश्चशोकसन्तप्ताःकौसल्याप्रमुखास्तदा॥2.76.20॥<br>
क्रौञ्चीनामिवनारीणांनिनादस्तत्रशुश्रुवे।<br>
आर्तानांकरुणंकालेक्रोशन्तीनांसहस्रशः॥2.76.21॥<br>
ततोरुदन्त्योविवशाविलप्यचपुनःपुनः।<br>
यानेभ्यःसरयूतीरमवतेरुर्वराङ्गनाः॥2.76.22॥<br>
कृत्वोदकंतभरतेनसार्द्धंनृपाङ्गनामन्त्रिपुरोहिताश्च।<br>
पुरंप्रविश्याश्रुपरीतनेत्राभूमौदशाहंव्यनयन्तदुःखम्॥2.76.23॥<script>ac.playbackRate=0.5</script>