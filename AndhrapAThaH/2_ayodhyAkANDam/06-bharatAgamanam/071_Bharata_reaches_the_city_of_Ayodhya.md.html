<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-071-Ayodhyaa_Gamanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
सप्राङ्मुखोराजगृहादभिनिर्यायराघवः।<br>
ततःसुदामांद्युतिमान्सन्तीर्यावेक्ष्यतांनदीम्॥2.71.1॥<br>
ह्लादिनींदूरपारांचप्रत्यक्स्त्रोतस्तरङ्गिणीम्।<br>
शतद्रूमतरच्छ्रीमान्नदीमिक्ष्वाकुनन्दनः॥2.71.2॥<br>
एलाधानेनदींतीर्त्वाप्राप्यचापरपर्पटान्।<br>
शिलामाकुर्वतींतीर्त्वाआग्नेयंशल्यकर्त्तनम्॥2.71.3॥<br>
सत्यसन्धःशुचिःश्रीमान्प्रेक्षमाणःशिलावहाम्।<br>
अत्ययात्समहाशैलान्वनंचैत्ररथंप्रति॥2.71.4॥<br>
सरस्वतींचगङ्गांचयुग्मेनप्रत्यपद्यत।<br>
उत्तरंवीरमत्स्यानांभारुण्डंप्राविशद्वनम्॥2.71.5॥<br>
वेगिनींचकुलिङ्गाख्यांह्लादिनींपर्वतावृताम्।<br>
यमुनांप्राप्यसन्तीर्णोबलमाश्वासयत्तदा॥2.71.6॥<br>
शीतीकृत्यतुगात्राणिक्लान्तानाश्वास्यवाजिनः।<br>
तत्रस्नात्वाचपीत्वाचप्रायादादायचोदकम्॥2.71.7॥<br>
राजपुत्रोमहारण्यमनभीक्ष्णोपसेवितम्।<br>
भद्रोभद्रेणयानेनमारुतःखमिवात्ययात्॥2.71.8॥<br>
भागीरथींदुष्प्रतरामंशुधानेमहानदीम्।<br>
उपायाद्राघवस्तूर्णंप्राग्वटेविश्रुतेपुरे॥2.71.9॥<br>
सगङ्गांप्राग्वटेतीर्त्वासमायात्कुटिकोष्ठिकाम्।<br>
सबलस्तांसतीर्त्वाथसमायाद्धर्मवर्द्धनम्॥2.71.10॥<br>
तोरणंदक्षिणार्द्धेनजम्बूप्रस्थमुपागमत्।<br>
वरूथंचययौरम्यंग्रामंदशरथात्मजः॥2.71.11॥<br>
तत्ररम्येवनेवासंकृत्वाऽसौप्राङ्मुखोययौ।<br>
उद्यानमुज्जिहानायाःप्रियकायत्रपादपाः॥2.71.12॥<br>
सालांस्तुप्रियकान्प्राप्यशीघ्रानास्थायवाजिनः।<br>
अनुज्ञाप्याथभरतोवाहिनींत्वरितोययौ॥2.71.13॥<br>
वासंकृत्वासर्वतीर्थेतीर्त्वाचोत्तानिकांनदीम्।<br>
अन्यानदीश्चविविधाःपार्वतीयैस्तुरङ्गमैः॥2.71.14॥<br>
हस्तिपृष्ठकमासाद्यकुटिकामत्यवर्त्तत।<br>
ततारचनरव्याघ्रोलौहित्येसकपीवतीम्॥2.71.15॥<br>
कलिङ्गनगरेचापिप्राप्यसालवनंतदा।<br>
भरतःक्षिप्रमागच्छत्सुपरिश्रान्तवाहनः॥2.71.16॥<br>
वनंचसमतीत्याशुशर्वर्य्यामरुणोदये।<br>
अयोध्यांमनुनाराज्ञानिर्मितांसंददर्शह॥2.71.17॥<br>
तांपुरींपुरुषव्याघ्रःसप्तरात्रोषितःपथि।<br>
अयोध्यामग्रतोदृष्ट्वासारथिंवाक्यमब्रवीत्॥2.71.18॥<br>
एषानातिप्रतीतामेपुण्यो़द्यानायशस्विनी।<br>
अयोध्यादृश्यतेदूरात्सारथेपाण्डुमृत्तिका॥2.71.19॥<br>
यज्वभिर्गुणसम्पन्नैर्बाह्मणैर्वेदपारगैः।<br>
भूयिष्ठमृद्धैराकीर्णाराजर्षिपरिपालिता॥2.71.20॥<br>
अयोध्यायांपुराशब्दःश्रूयतेतुमुलोमहान्।<br>
समन्तान्नरनारीणांतमद्यनश्रृणोम्यहम्॥2.71.21॥<br>
समान्ताद्विप्रधावद्भिःप्रकाशन्तेममान्यदा।<br>
तान्यद्यानुरुदन्तीवपरित्यक्तानिकामिभिः॥2.71.22॥<br>
अरण्यभूतेवपुरीसारथेप्रतिभातिमे॥2.71.23॥<br>
नह्यत्रयानैर्दृश्यन्तेनगजैर्नचवाजिभिः।<br>
निर्यान्तोवाभियान्तोवानरमुख्यायथापुरम्॥2.71.24॥<br>
उद्यानानिपुराभान्तिमत्तप्रमुदितानिच।<br>
जनानांरतिसंयोगेष्वत्यन्तगुणवन्तिच॥2.71.25॥<br>
तान्येतान्यद्यपश्यामिनिरानन्दानिसर्वशः।<br>
स्रस्तपर्णैरनुपथंविक्रोशद्भिरिवद्रुमैः॥2.71.26॥<br>
नाद्यापिश्रूयतेशब्दोमत्तानांमृगपक्षिणाम्।<br>
संरक्तांमधुरांवाणींकलंव्याहरतांबहु॥2.71.27॥<br>
चन्दनागरुसंपृक्तोधूपसंमूर्च्छितोऽतुलः।<br>
प्रवातिपवनःश्रीमान्किंनुनाद्ययथापुरम्॥2.71.28॥<br>
भेरीमृदङ्गवीणानांकोणसङ्घट्टितःपुनः।<br>
किमद्यशब्दोविरतःसदाऽदीनगतिःपुरा॥2.71.29॥<br>
अनिष्टानिचपापानिपश्यामिविविधानिच।<br>
निमित्तान्यमनोज्ञानितेनसीदतिमेमनः॥2.71.30॥<br>
सर्वथाकुशलंसूतदुर्लभंममबन्धुषु।<br>
तथाह्यसतिसम्मोहेहृदयंसीदतीवमे॥2.71.31॥<br>
विषण्णःश्रान्तहृदयस्त्रस्तस्सलुलितेन्द्रियः।<br>
भरतःप्रविवेशाशुपुरीमिक्ष्वाकुपालिताम्॥2.71.32॥<br>
द्वारेणवैजयन्तेनप्राविशच्छ्रान्तवाहनः।<br>
द्वास्स्थैरुत्थायविजयंपृष्टस्तैःसहितोययौ॥2.71.33॥<br>
सत्वनेकाग्रहृदयोद्वास्स्थंप्रत्यर्च्यतंजनम्।<br>
सूतमश्वपतेःक्लान्तमब्रवीत्तत्रराघवः॥2.71.34॥<br>
किमहंत्वरयानीतःकारणेनविनाऽनघ।<br>
अशुभाशङ्किहृदयंशीलंचपततीवमे॥2.71.35॥<br>
श्रुतानोयादृशाःपूर्वंनृपतीनांविनाशने।<br>
आकारांस्तानहंसर्वानिहपश्यामिसारथे॥2.71.36॥<br>
सम्मार्जनविहीनानिपरुषाण्युपलक्षये।<br>
असंयतकवाटानिश्रीविहीनानिसर्वशः॥2.71.37॥<br>
अनाशितकुटुम्बानिप्रभाहीनजनानिच।<br>
अलक्ष्मीकानिपश्यामिकुटुम्बिभवनान्यहम्॥2.71.38॥<br>
अपेतमाल्यशोभान्यप्यसंमृष्टाजिराणिच।<br>
देवागाराणिशून्यानिनचाभान्तियथापुरम्॥2.71.39॥<br>
देवतार्चाःप्रविद्धाश्चयज्ञगोष्ठ्यस्तथाविधाः।<br>
माल्यापणेषुराजन्तेनाद्यपण्यानिवातथा॥2.71.40॥<br>
दृश्यन्तेवणिजोऽप्यद्यनयथापूर्वमत्रवै।<br>
ध्यानसंविग्नहृदयानष्टव्यापारयन्त्रिताः॥2.71.41॥<br>
देवायतनचैत्येषुदीनाःपक्षिगणास्तथा।<br>
मलिनंचाश्रुपूर्णाक्षंदीनंध्यानपरंकृशम्॥2.71.42॥<br>
सस्त्रीपुंसंचपश्यामिजनमुत्कण्ठितंपुरे॥2.71.43॥<br>
इत्येवमुक्त्वाभरतःसूतंतंदीनमानसः।<br>
तान्यरिष्टान्ययोध्यायांप्रेक्ष्यराजगृहंययौ॥2.71.44॥<br>
तांशून्यश्रृङ्गाटकवेश्मरथ्यांरजोरुणद्वारकपाटयन्त्राम्।<br>
दृष्ट्वापुरीमिन्द्रपुरप्रकाशांदुःखेनसम्पूर्णतरोबभूव॥2.71.45॥<br>
बहूनिपश्यन्मनसोऽप्रियाणियान्यन्यदानास्यपुरेबभूवुः।<br>
अवाक्छिरादीनमनानहृष्टःपितुर्महात्माप्रविवेशवेश्म॥2.71.46॥</div></div><script>ac.playbackRate=0.5</script></body>
</html>