<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-075-Bharatha_Kousalya_Samvadaha.mp3" type="audio/mpeg"></audio><br>
<br>
<br>
नेत्राभ्यामश्रुपूर्णाभ्यांदीनामुद्वीक्ष्वमातरम्।<br>
सोऽमात्यमध्येभरतोजननीमभ्यकुत्सयत्॥2.75.1॥<br>
अभिषेकंनजानामियोऽभूद्राज्ञासमीक्षितः।<br>
विप्रकृष्टेह्यहंदेशेशत्रुघ्नसहितोऽवसम्॥2.75.2॥<br>
वनवासंनजानामिरामस्याहंमहात्मनः।<br>
विवासनंवासौमित्रेःसीतायाश्चयथाभवत्॥2.75.3॥<br>
तथैवक्रोधतस्तस्यभरतस्यमहात्मनः।<br>
कौसल्याशब्दमाज्ञायसुमित्रामिदमब्रवीत्॥2.75.4॥<br>
आगतःक्रूरकार्यायाःकैकेय्याभरतःसुतः।<br>
तमहंद्रष्टुमिच्छामिभरतंदीर्घदर्शिनम्॥2.75.5॥<br>
एवमुक्त्वासुमित्रांसाविवर्णामलिनाकृशा।<br>
प्रतस्थेभरतोयत्रवेपमानाविचेतना॥2.75.6॥<br>
सतुरामानुजश्चापिशत्रुघ्नसहिस्तदा।<br>
प्रतस्थेभरतोयत्रकौसल्यायानिवेशनम्॥2.75.7॥<br>
पर्य्यष्वजेतांदुःखार्त्तांपतितांनष्टचेतनाम्।<br>
रुदन्तौरुदतींदुःखात्समेत्यार्यांमनस्विनीम्॥2.75.8॥<br>
भरतंप्रत्युवाचेदंकौसल्याभृशदुःखिता॥2.75.9॥<br>
इदंतेराज्यकामस्यराज्यंप्राप्तमकण्टकम्।<br>
सम्प्राप्तंबतकैकेय्याशीघ्रंक्रूरेणकर्मणा॥2.75.10॥<br>
प्रस्थाप्यचीरवसनंपुत्रंमेवनवासिनम्।<br>
कैकेयीकिंगुणंतत्रपश्यतिक्रूरदर्शिनी॥2.75.11॥<br>
क्षिप्रंमामपिकैकेयीप्रस्थापयितुमर्हति।<br>
हिरण्यनाभोयत्रास्तेसुतोमेसुमहायशाः॥2.75.12॥<br>
अथवास्वयमेवाहंसुमित्रानुचरासुखम्।<br>
अग्निहोत्रंपुरस्कृत्यप्रस्थास्येयत्रराघवः॥2.75.13॥<br>
कामंवास्वयमेवाद्यतत्रमांनेतुमर्हसि।<br>
यत्रासौपुरुषव्याघ्रःपुत्रोमेतप्यतेतपः॥2.75.14॥<br>
इदंहितवविस्तीर्णंधनधान्यसमाचितम्।<br>
हस्त्यश्वरथसम्पूर्णंराज्यंनिर्यातितंतया॥2.75.15॥<br>
इत्यादिबहुभिर्वाक्यैःक्रूरैःसम्भर्त्सितोऽनघः।<br>
विव्यथेभरतस्तीव्रंव्रणेतुद्येवसूचिना॥2.75.16॥<br>
पपातचरणौतस्यास्तदासम्भ्रान्तचेतनः।<br>
विलप्यबहुधाऽसंज्ञोलब्धसंज्ञस्ततःस्थितः॥2.75.17॥<br>
एवंविलपमानांतांभरतःप्राञ्जलिस्तदा।<br>
कौसल्यांप्रत्युवाचेदंशोकैर्बहुभिरावृताम्॥2.75.18॥<br>
आयेकस्मादजानन्तंगर्हसेमामकिल्बिषम्।<br>
विपुलांचममप्रीतिंस्थिरांजानासिराघवे॥2.75.19॥<br>
कृताशास्त्रानुगाबुद्धिर्माभूत्तस्यकदाचन।<br>
सत्यसन्धःसतांश्रेष्ठोयस्यार्योऽनुमतेगतः॥2.75.20॥<br>
प्रेष्यंपापीयसांयातुसूर्यंचप्रतिमेहतु।<br>
हन्तुपादेनगांसुप्तांयस्यार्योऽनुमतेगतः॥2.75.21॥<br>
कारयित्वामहत्कर्मभर्त्ताभृत्यमनर्थकम्।<br>
अधर्मोयोऽस्यसोऽस्यास्तुयस्यार्योऽनुमतेगतः॥2.75.22॥<br>
परिपालयमानस्यराज्ञोभूतानिपुत्रवत्।<br>
ततस्तंद्रुह्यतांपापंयस्यार्योनुमतेगतः॥2.75.23॥<br>
बलिषड्भागमुद्धृत्यनृपस्यारक्षतःप्रजाः।<br>
अधर्मोयोऽस्यसोस्यास्तुयस्यार्योऽनुमतेगतः॥2.75.24॥<br>
संश्रुत्यचतपस्विभ्यःसत्रेवैयज्ञदक्षिणाम्।<br>
तांविप्रलपतांपापंयस्यार्योऽनुमतेगतः॥2.75.25॥<br>
हस्त्यश्वरथसम्बाधेयुद्धेशस्त्रसमाकुले।<br>
मास्मकार्षीत्सतांधर्मंयस्यार्योऽनुमतेगतः॥2.75.26॥<br>
उपदिष्टंसुसूक्ष्मार्थंशास्त्रंयत्नेनधीमता।<br>
सनाशयतुदुष्टात्मायस्यार्योऽनुमतेगतः॥2.75.27॥<br>
माचतंव्यूढबाह्वंसंचन्द्रार्कसमतेजसम्।<br>
द्राक्षीद्राज्यस्थमासीनंयस्यार्योऽनुमतेगतः॥2.75.28॥<br>
पायसंकृसरंछागंवृथासोऽश्नातुनिर्घृणः।<br>
गुरूंश्चाप्यवजानातुयस्यार्योऽनुमतेगतः॥2.75.29॥<br>
गाश्चस्पृशतुपादेनगुरून्परिवदेत्स्वयम्।<br>
मित्रेद्रुह्येतसोऽत्यन्तंयस्यार्योऽनुमतेगतः॥2.75.30॥<br>
विश्वासात्कथितंकिञ्चित्परिवादंमिथःक्वचित्।<br>
विवृणोतुसदुष्टात्मायस्यार्योऽनुमतेगतः॥2.75.31॥<br>
अकर्त्ताह्यकृतज्ञश्चत्यक्तात्मानिरपत्रपः।<br>
लोकेभवतुविद्वेष्योयस्यार्योऽनुमतेगतः॥2.75.32॥<br>
पुत्रदारैश्चभृत्यैश्चस्वगृहेपरिवारितः।<br>
सएकोमृष्टमश्नातुयस्यार्योऽनुमतेगतः॥2.75.33॥<br>
अप्राप्यसदृशान्दाराननपत्यःप्रमीयताम्।<br>
अनवाप्यक्रियांधर्म्यांयस्यार्योऽनुमतेगतः॥2.75.34॥<br>
मात्मनःसन्ततिंद्राक्षीत्स्वेषुदारेषुदुःखितः।<br>
आयुःसमग्रमप्राप्ययस्यार्योऽनुमतेगतः॥2.75.35॥<br>
राजस्त्रीबालवृद्धानांवधेयत्पापमुच्यते।<br>
भृत्यत्यागेचयत्पापंतत्पापंप्रतिपद्यताम्॥2.75.36॥<br>
सदैवबिभृयाद्भृत्यान्यस्यार्योऽनुमतेगतः॥2.75.37॥<br>
सङ्ग्रामेसमुपोढेस्मशत्रुपक्षभयंकरे।<br>
पलायमानोवध्येतयस्यार्योऽनुमतेगतः॥2.75.38॥<br>
कपालपाणिःपृथिवीमटतांचीरसंवृतः।<br>
भिक्षमाणोयथोन्मत्तोयस्यार्योनुमतेगतः॥2.75.39॥<br>
पानेप्रसक्तोभवतुस्त्रीष्वक्षेषुचनित्यशः।<br>
कामक्रोधाभिभूतस्तुयस्यार्योनुमतेगतः॥2.75.40॥<br>
मास्मधर्मेमनोभूयादधर्मंसुनिषेवताम्।<br>
अपात्रवर्षीभवतुयस्यार्योऽनुमतेगतः॥2.75.41॥<br>
सञ्चितान्यस्यवित्तानिविविधानिसहस्रशः।<br>
दस्युभिर्विप्रलुप्यन्तांयस्यार्योनुमतेगतः॥2.75.42॥<br>
उभेसन्ध्येशयानस्ययत्पापंपरिकल्प्यते।<br>
तच्चपापंभवेत्तस्ययस्यार्योनुमतेगतः॥2.75.43॥<br>
यदग्निदायकेपापंयत्पापंगुरुतल्पगे।<br>
मित्रद्रोहेचयत्पापंतत्पापंप्रतिपद्यताम्॥2.75.44॥<br>
देवतानांपितॄणांचमातापित्रोस्तथैवच।<br>
मास्मकार्षीत्सशुश्रूषांयस्यार्योऽनुमतेगतः॥2.75.45॥<br>
सतांलोकात्सतांकीर्त्त्यात्सञ्जुष्टात्कर्मणस्तथा।<br>
भ्रश्यतुक्षिप्रमद्यैवयस्यार्योऽनुमतेगतः॥2.75.46॥<br>
अपास्यमातृशुश्रूषामनर्थेसोऽवतिष्ठताम्।<br>
दीर्घबाहुर्महावक्षायस्यार्योऽनुमतेगतः॥2.75.47॥<br>
बहुपुत्रोदरिद्रश्चज्वररोगसमन्वितः।<br>
सभूयात्सततंक्लेशीयस्यार्योऽनुमतेगतः॥2.75.48॥<br>
आशामाशंसमानानांदीनानामूर्ध्वचक्षुषाम्।<br>
अर्थिनांवितथांकुर्याद्यस्यार्योऽनुमतेगतः॥2.75.49॥<br>
माययारमतांनित्यंपरुषःपिशुनोऽशुचिः।<br>
राज्ञोभीतस्त्वधर्मात्मायस्यार्योऽनुमतेगतः॥2.75.50॥<br>
ऋतुस्नातांसतींभार्यामृतुकालानुरोधिनीम्।<br>
अतिवर्त्तेतदुष्टात्मायस्यार्योऽनुमतेगतः॥2.75.51॥<br>
धर्मदारान्परित्यज्यपरदारान्निषेवताम्।<br>
त्यक्तधर्मरतिर्मूढोयस्यार्योऽनुमतेगतः॥2.75.52॥<br>
विप्रलुप्तप्रजातस्यदुष्कृतंब्राह्मणस्ययत्।<br>
तदेवप्रतिपद्येतयस्यार्योऽनुमतेगतः॥2.75.53॥<br>
पानीयदूषकेपापंतथैवविषदायके।<br>
यत्तदेकःसलभतांयस्यार्योऽनुमतेगतः॥2.75.54॥<br>
ब्राह्मणायोद्यतांपूजांविहन्तुकलुषेन्द्रियः।<br>
बालवत्सांचगांदोग्धुयस्यार्योऽनुमतेगतः॥2.75.55॥<br>
तृष्णार्तंसतिपानीयेविप्रलम्भेनयोजयेत्।<br>
लभेततस्ययत्पापंयस्यार्योऽनुमतेगतः॥2.75.56॥<br>
भक्त्याविवदमानेषुमार्गमाश्रित्यपश्यतः।<br>
तस्यपापेनयुज्येतयस्यार्योऽनुमतेगतः॥2.75.57॥<br>
विहीनांपतिपुत्राभ्यांकौसल्यांपार्थिवात्मजः।<br>
एवमाश्वासयन्नेवदुःखार्त्तोनिपपातह॥2.75.58॥<br>
तथातुशपथैःकष्टैःशपमानमचेतनम्।<br>
भरतंशोकसन्तप्तंकौसल्यावाक्यमब्रवीत्॥2.75.59॥<br>
ममदुःखमिदंपुत्रभूयःसमुपजायते।<br>
शपथैःशपमानोहिप्राणानुपरुणत्सिमे॥2.75.60॥<br>
दिष्ट्यानचलितोधर्मादात्मातेसहलक्ष्मणः।<br>
वत्ससत्यप्रतिज्ञोमेसतांलोकानवाप्स्यसि॥2.75.61॥<br>
इत्युक्त्वाचाङ्कमानीयभरतंभ्रातृवत्सलम्।<br>
परिष्वज्यमहाबाहुंरुरोदभृशदुःखिता॥2.75.62॥<br>
एवंविलपमानस्यदुःखार्त्तस्यमहात्मनः।<br>
मोहाच्चशोकसंरोधाद्बभूवलुलितंमनः॥2.75.63॥<br>
लालप्यमानस्यविचेतनस्यप्रणष्टबुद्धेःपतितस्यभूमौ।<br>
मुहुर्मुहुर्निश्वसतश्चधर्मंसातस्यशोकेनजगामरात्रिः॥2.75.64॥<script>ac.playbackRate=0.5</script>