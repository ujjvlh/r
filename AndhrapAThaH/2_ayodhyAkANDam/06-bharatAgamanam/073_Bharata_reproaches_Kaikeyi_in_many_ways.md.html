<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-073-Kaikeyee_Nirbhartha_Sanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
श्रुत्वातुपितरंवृत्तंभ्रातरौचविवासितौ।\*भरतोदुःखसन्तप्तइदंवचनमब्रवीत्॥2.73.1॥<br>
किंनुकार्यंहतस्येहममराज्येनशोचतः।<br>
विहीनस्याथपित्राचभ्रात्रापितृसमेनच॥2.73.2॥<br>
दुःखेमेदुःखमकरोर्व्रणेक्षारमिवादधाः।<br>
राजानंप्रेतभावस्थंकृत्वारामंचतापसम्॥2.73.3॥<br>
कुलस्यत्वमभावायकालरात्रिरिवागता।<br>
अङ्गारमुपगूह्यस्मपितामेनावबुद्धवान्॥2.73.4॥<br>
मृत्युमापादितोराजात्वयामेपापदर्शिनि।<br>
सुखंपरिहृतंमोहात्कुलेऽस्मिन्कुलपांसिनि॥2.73.5॥<br>
त्वांप्राप्यहिपितामेऽद्यसत्यसन्धोमहायशाः।<br>
तीव्रदुःखाभिसन्तप्तोवृत्तोदशरथोनृपः॥2.73.6॥<br>
विनाशितोमहाराजःपितामेधर्मवत्सलः।<br>
कस्मात्प्रव्राजितोरामःकस्मादेववनंगतः॥2.73.7॥<br>
कौसल्याचसुमित्राचपुत्रशोकाभिपीडिते।<br>
दुष्करंयदिजीवेतांप्राप्यत्वांजननींमम॥2.73.8॥<br>
ननुत्वार्योपिधर्मात्मात्वयिवृत्तिमनुत्तमाम्।<br>
वर्त्ततेगुरुवृत्तिज्ञोयथामातरिवर्त्तते॥2.73.9॥<br>
तथाज्येष्ठाहिमेमाताकौसल्यादीर्घदर्शिनी।<br>
त्वयिधर्मंसमास्थायभगिन्यामिववर्त्तते॥2.73.10॥<br>
तस्याःपुत्रंकृतात्मानंचीरवल्कलवाससम्।<br>
प्रस्थाप्यवनवासायकथंपापेनशोचसि॥2.73.11॥<br>
अपापदर्शनंशूरंकृतात्मानंयशस्विनम्।<br>
प्रव्राज्यचीरवसनंकिंनुपश्यसिकारणम्॥2.73.12॥<br>
लुब्धायाविदितोमन्येनतेऽहंराघवंप्रति।<br>
तथाह्यनर्थोराज्यार्थंत्वयाऽऽनीतोमहानयम्॥2.73.13॥<br>
अहंहिपुरुषव्याघ्रावपश्यंरामलक्ष्मणौ।<br>
केनशक्तिप्रभावेनराज्यंरक्षितुमुत्सहे॥2.73.14॥<br>
तंहिनित्यंमहाराजोबलवन्तंमहाबलः।<br>
अपाश्रितोऽभूद्धर्मात्मामेरुर्मेरुवनंयथा॥2.73.15॥<br>
दम्योधुरमिवासाद्यवहेयंकेनचौजसा॥2.73.16॥<br>
अथवामेभवेच्छक्तिर्योगैर्बुद्धिबलेनवा।<br>
सकामांनकरिष्यामित्वामहंपुत्रगर्द्धिनीम्॥2.73.17॥<br>
नमेविकांक्षाजायेतत्यक्तुंत्वांपापनिश्चयाम्।<br>
यदिरामस्यनावेक्षात्वयिस्यान्मातृवत्सदा॥2.73.18॥<br>
उत्पन्नातुकथंबुद्धिस्तवेयंपापदर्शिनि।<br>
साधुचारित्रविभ्रष्टेपूर्वेषांनोविगर्हिता॥2.73.19॥<br>
अस्मिन्कुलेहिपूर्वेषांज्येष्ठोराज्येऽभिषिच्यते।<br>
अपरेभ्रातरस्तस्मिन्प्रवर्त्तन्तेसमाहिताः॥2.73.20॥<br>
नहिमन्येनृशंसेत्वंराजधर्ममवेक्षसे।<br>
गतिंवानविजानासिराजवृत्तस्यशाश्वतीम्॥2.73.21॥<br>
सततंराजवृत्तेहिज्येष्ठोराज्येऽभिषिच्यते।<br>
राज्ञामेतत्समंतत्स्यादिक्ष्वाकूणांविशेषतः॥2.73.22॥<br>
तेषांधर्मैकरक्षाणांकुलचारित्रशोभिनाम्।<br>
अत्रचारित्रशौण्डीर्यंत्वांप्राप्यविनिवर्त्तितम्॥2.73.23॥<br>
तवापिसुमहाभागाजनेन्द्राःकुलपूर्वगाः।<br>
बुद्धेर्मोहःकथमयंसम्भूतस्त्वयिगर्हितः॥2.73.24॥<br>
नतुकामंकरिष्यामितवाहंपापनिश्चये।<br>
त्वयाव्यसनमारब्धंजीवितान्तकरंमम॥2.73.25॥<br>
एषत्विदानीमेवाहमप्रियार्थंतवानघम्।<br>
निवर्त्तयिष्यामिवनाद्भ्रातरंस्वजनप्रियम्॥2.73.26॥<br>
निवर्त्तयित्वारामंचतस्याहंदीप्ततेजसः।<br>
दासभूतोभविष्यामिसुस्थितेनान्तरात्मना॥2.73.27॥<br>
इत्येवमुक्त्वाभरतोमहात्माप्रियेतरैर्वाक्यगणैस्तुदंस्ताम्।<br>
शोकातुरश्चापिननादभूयःसिंहोयथापर्वतगह्वरस्थः॥2.73.28॥</div></div><script>ac.playbackRate=0.5+parseInt(slider.value)/200</script></body>
</html>