<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-068-Bharathaya_dutha_Preshanam.mp3" type="audio/mpeg"></audio><br>
<br>
<br>
तेषांहिवचनंश्रुत्वावसिष्ठःप्रत्युवाचह।<br>
मित्रामात्यगणान्सर्वान्ब्राह्मणांस्तानिदंवचः॥2.68.1॥<br>
यदसौमातुलकुलेपुरेराजगृहेसुखी।<br>
भरतोवसतिभ्रात्राशत्रुघ्नेनसमन्वितः॥2.68.2॥<br>
तच्छीघ्रंजवनादूतागच्छन्तुत्वरितैर्हयैः।<br>
आनेतुंभ्रातरौवीरौकिंसमीक्षामहेवयम्॥2.68.3॥<br>
गच्छन्त्वितिततःसर्वेवसिष्ठंवाक्यमब्रुवन्।<br>
तेषांतद्वचनंश्रुत्वावसिष्ठोवाक्यमब्रवीत्॥2.68.4॥<br>
एहिसिद्धार्थविजयजयन्ताशोकनन्दन।<br>
श्रूयतामितिकर्तव्यंसर्वानेवब्रवीमिवः॥2.68.5॥<br>
पुरंराजगृहंगत्वाशीघ्रंशीघ्रजवैर्हयैः।<br>
त्यक्तशोकैरिदंवाच्यःशासनाद्भरतोमम॥2.68.6॥<br>
पुरोहितस्त्वांकुशलंप्राहसर्वेचमन्त्रिणः।<br>
त्वरमाणश्चनिर्याहिकृत्यमात्ययिकंत्वया॥2.68.7॥<br>
माचास्मैप्रोषितंरामंमाचास्मैपितरंमृतम्।<br>
भवन्तःशंसिषुर्गत्वाराघवाणामिमंक्षयम्॥2.68.8॥<br>
कौशेयानिचवस्त्राणिभूषणानिवराणिच।<br>
क्षिप्रमादायराज्ञश्चभरतस्यचगच्छत॥2.68.9॥<br>
दत्तपथ्यशनादूताजग्मुःस्वंस्वंनिवेशनम्।<br>
केकयांस्तेगमिष्यन्तोहयानारुह्यसम्मतान्॥2.68.10॥<br>
ततःप्रास्थानिकंकृत्वाकार्यशेषमनन्तरम्।<br>
वसिष्ठेनाभ्यनुज्ञातादूताःसन्त्वरिताययुः॥2.68.11॥<br>
न्यन्तेनापरतालस्यप्रलम्बस्योत्तरंप्रति।<br>
निषेवमाणास्तेजग्मुर्नदींमध्येनमालिनीम्॥2.68.12॥<br>
तेहस्तिनपुरेगङ्गांतीर्त्वाप्रत्यङ्मुखाययुः।<br>
पाञ्चालदेशमासाद्यमध्येनकुरुजाङ्गलम्॥2.68.13॥<br>
सरांसिचसुपूर्णानिनदीश्चविमलोदकाः।<br>
निरीक्षमाणास्तेजग्मुर्दूताःकार्यवशाद्द्रुतम्॥2.68.14॥<br>
तेप्रसन्नोदकांदिव्यांनानाविहगसेविताम्।<br>
उपातिजग्मुर्वेगेनशरदण्डांजनाकुलाम्॥2.68.15॥<br>
निकूलवृक्षमासाद्यदिव्यंसत्योपयाचनम्।<br>
अभिगम्याभिवाद्यंतंकुलिड्गांप्राविशन्पुरीम्॥2.68.16॥<br>
अभिकालंततःप्राप्यतेबोधिभवनाच्च्युताम्।<br>
पितृपैतामहींपुण्यांतेरुरिक्षुमतींनदीम्॥2.68.17॥<br>
अवेक्ष्याञ्जलिपानांश्चब्राह्मणान्वेदपारगान्।<br>
ययुर्मध्येनबाह्लीकान्सुदामानंचपर्वतम्॥2.68.18॥<br>
विष्णोःपदंप्रेक्षमाणाविपाशांचापिशाल्मलीम्।<br>
नदीर्वापीस्तटाकानिपल्वलानिसरांसिच॥2.68.19॥<br>
पश्यन्तोविविधांश्चापिसिंहव्याघ्रमृगद्विपान्।<br>
ययुःपथातिमहताशासनंभर्तुरीप्सवः॥2.68.20॥<br>
तेश्रान्तवाहनादूताविकृष्टेनपथाततः।<br>
गिरिव्रजंपुरवरंशीघ्रमासेदुरञ्जसा॥2.68.21॥<br>
भर्तुःप्रियार्थंकुलरक्षणार्थंभर्तुश्चवंशस्यपरिग्रहार्थम्।<br>
अहेडमानास्त्वरयास्मदूतारात्र्यांतुतेतत्पुरमेवयाताः॥2.68.22॥<script>ac.playbackRate=0.5</script>