<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-074-Kaikeyee_Garhanam.mp3" type="audio/mpeg"></audio><br>
<br>
<br>
तांतथागर्हयित्वातुमातरंभरतस्तदा।<br>
रोषेणमहताविष्टःपुनरेवाब्रवीद्वचः॥2.74.1॥<br>
राज्याद्भ्रंशस्वकैकेयिनृशंसेदुष्टचारिणि।<br>
परित्यक्ताचधर्मेणमामृतंरुदतीभव॥2.74.2॥<br>
किंनुतेऽदूषयद्राजारामोवाभृशधार्मिकः।<br>
ययोर्मृत्युर्विवासश्चत्वत्कृतेतुल्यमागतौ॥2.74.3॥<br>
भ्रूणहत्यामसिप्राप्ताकुलस्यास्यविनाशनात्।<br>
कैकेयिनरकंगच्छमाचभर्त्तुःसलोकताम्॥2.74.4॥<br>
सर्वलोकप्रियंहित्वाममाप्यापादितंभयम्॥2.74.5॥<br>
त्वत्कृतेमेपितावृत्तोरामश्चारण्यमाश्रितः।<br>
अयशोजीवलोकेचत्वयाहंप्रतिपादितः॥2.74.6॥<br>
मातृरूपेममामित्रेनृशंसेराज्यकामुके।<br>
नतेऽहमभिभाष्योऽस्मिदुर्वृत्तेपतिघातिनि॥2.74.7॥<br>
कौसल्याचसुमित्राचयाश्चान्यामममातरः।<br>
दुःखेनमहताविष्टास्त्वांप्राप्यकुलदूषिणीम्॥2.74.8॥<br>
नत्वमश्वपतेःकन्याधर्मराज्यस्यधीमतः।<br>
राक्षसीतत्रजातासिकुलप्रध्वंसिनीपितुः॥2.74.9॥<br>
यत्त्वयाधार्मिकोरामोनित्यंसत्यपरायणः।<br>
वनंप्रस्थापितोदुःखात्पिताचत्रिदिवंगतः॥2.74.10॥<br>
यत्प्रधानासितत्पापंमयिपित्राविनाकृते।<br>
भ्रातृभ्यांचपरित्यक्तेसर्वलोकस्यचाप्रिये॥2.74.11॥<br>
कौसल्यांधर्मसंयुक्तांवियुक्तांपापनिश्चये।<br>
कृत्वाकंप्राप्स्यसेत्वद्यलोकंनिरयगामिनि॥2.74.12॥<br>
किंनावबुध्यसेक्रूरेनियतंबन्धुसंश्रयम्।<br>
ज्येष्ठंपितृसमंरामंकौसल्यायात्मसम्भवम्॥2.74.13॥<br>
अङ्गप्रत्यङ्गजःपुत्रोहृदयाच्चापिजायते।<br>
तस्मात्प्रियतमोमातुःप्रियत्वान्नतुबान्धवः॥2.74.14॥<br>
अन्यदाकिलधर्मज्ञासुरभिःसुरसम्मता।<br>
वहमानौददर्शोर्व्यांपुत्रौविगतचेतसौ॥2.74.15॥<br>
तावर्द्धदिवसेश्रान्तौपुत्रौदृष्ट्वामहीतले।<br>
रुरोदपुत्रशोकेनबाष्पपर्याकुलेक्षणा॥2.74.16॥<br>
अधस्ताद्व्रजतस्तस्याःसुरराज्ञोमहात्मनः।<br>
बिन्दवःपतितागात्रेसूक्ष्माःसुरभिगन्धिनः॥2.74.17॥<br>
इन्द्रोप्यश्रुनिपातंतंस्वगात्रेपुण्यगन्धिनम्।<br>
सुरभिंमन्यतेदृष्ट्वाभूयसींतांसुरेश्वरः॥2.74.18॥<br>
निरीक्षमाणःशक्रस्तांददर्शसुरभिंस्थिताम्।<br>
आकाशेविष्ठितांदीनांरुदन्तींभृशदुःखिताम्॥2.74.19॥<br>
तांदृष्ट्वाशोकसन्तप्तांवज्रपाणिर्यशस्विनीम्।<br>
इन्द्रःप्राञ्जलिरुद्विग्नःसुरराजोऽब्रवीद्वचः॥2.74.20॥<br>
भयंकच्चिन्नचास्मासुकुतश्चिद्विद्यतेमहत्।<br>
कुतोनिमित्तःशोकस्तेब्रूहिसर्वहितैषिणि॥2.74.21॥<br>
एवमुक्तातुसुरभिःसुरराजेनधीमता।<br>
प्रत्युवाचततोधीरावाक्यंवाक्यविशारदम्॥2.74.22॥<br>
शान्तंपापंनवःकिञ्चित्कुतश्चिदमराधिप।<br>
अहंतुमग्नौशोचामिस्वपुत्रौविषमेस्थितौ॥2.74.23॥<br>
एतौदृष्ट्वाकृशौदीनौसूर्यरश्मिप्रतापितौ।<br>
अर्द्यमानोबलीवर्दौकर्षकेणसुराधिप॥2.74.24॥<br>
ममकायात्प्रसूतौहिदुःखितौभारपीडितौ।<br>
यौदृष्ट्वापरितप्येऽहंनास्तिपुत्रसमःप्रियः॥2.74.25॥<br>
यस्याःपुत्रसहस्रैस्तुकृत्स्नंव्याप्तमिदंजगत्।<br>
तांदृष्ट्वारुदतींशक्रोनसुतान्मन्यतेपरम्॥2.74.26॥<br>
सदाप्रतिमवृत्तायालोकधारणकाम्यया।<br>
श्रीमत्यागुणनित्यायाःस्वभावपरिवेषया॥2.74.27॥<br>
यस्याःपुत्रसहस्राणिसापिशोचतिकामधुक्।<br>
किंपुनर्याविनारामंकौसल्यावर्त्तयिष्यति॥2.74.28॥<br>
एकपुत्राचसाध्वीचविवत्सेयंत्वयाकृता।<br>
तस्मात्त्वंसततंदुःखंप्रेत्यचेहचलप्स्यसे॥2.74.29॥<br>
अहंह्यपचितिंभ्रातुःपितुश्चसकलामिमाम्।<br>
वर्द्धनंयशसश्चापिकरिष्यामिनसंशयः॥2.74.30॥<br>
आनाययित्वातनयंकौसल्यायामहाबलम्।<br>
स्वयमेवप्रवेक्ष्यामिवनंमुनिनिषेवितम्॥2.74.31॥<br>
नह्यहंपापसङ्कल्पेपापेपापंत्वयाकृतम्।<br>
शक्तोधारयितुंपौरैरश्रुकण्ठैर्निरीक्षितः॥2.74.32॥<br>
सात्वमग्निंप्रविशवास्वयंवादण्डकान्विश।<br>
रज्जुंबधानवाकण्ठेनहितेऽन्यत्परायणम्॥2.74.33॥<br>
अहमप्यवनिंप्राप्तेरामेसत्यपराक्रमे।<br>
कृतकृत्योभविष्यामिविप्रवासितकल्मषः॥2.74.34॥<br>
इतिनागइवारण्येतोमराङ्कुशचोदितः।<br>
पपातभुविसंक्रुद्धोनिःश्वसन्निवपन्नगः॥2.74.35॥<br>
संरक्तनेत्रःशिथिलाम्बरस्तथाविधूतसर्वाभरणःपरंतपः।<br>
बभूवभूमौपतितोनृपात्मजःशचीपतेःकेतुरिवोत्सवक्षये॥2.74.36॥<script>ac.playbackRate=0.5</script>