<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-078-Mandhara_Shasanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
अथयात्रांसमीहन्तंशत्रुध्नोलक्ष्मणानुजः।<br>
भरतंशोकसन्तप्तमिदंवचनमब्रवीत्॥2.78.1॥<br>
गतिर्यःसर्वभूतानांदुःखेकिंपुनरात्मनः।<br>
सरामःसत्त्वसम्पन्नःस्त्रियाप्रव्राजितोवनम्॥2.78.2॥<br>
बलवान्वीर्यसम्पन्नोलक्ष्मणोनामयोऽप्यसौ।<br>
किंनमोचयतेरामंकृत्वास्मपितृनिग्रहम्॥2.78.3॥<br>
पूर्वमेवतुनिग्राह्यःसमवेक्ष्यनयानयौ।<br>
उत्पथंयःसमारूढोनार्याराजावशंगतः॥2.78.4॥<br>
इतिसम्भाषमाणेतुशत्रुघ्नेलक्ष्मणानुजे।<br>
प्राग्द्वारेऽभूत्तदाकुब्जासर्वाभरणभूषिता॥2.78.5॥<br>
लिप्ताचन्दनसारेणराजवस्त्राणिबिभ्रती।<br>
विविधंविविधैस्तैस्तैर्भूषणैश्चविभूषिता॥2.78.6॥<br>
मेखलादामभिश्चित्रैरन्यैश्चशुभभूषणैः।<br>
बभासेबहुभिर्बद्धारज्जुबद्धेववानरी॥2.78.7॥<br>
तांसमीक्ष्यतदाद्वास्स्थाःसुभृशंपापकारिणीम्।<br>
गृहीत्वाऽकरुणांकुब्जांशत्रुघ्नायन्यवेदयन्॥2.78.8॥<br>
यस्याःकृतेवनेरामोन्यस्तदेहश्चवःपिता।<br>
सेयंपापानृशंसाचतस्याःकुरुयथामति॥2.78.9॥<br>
शत्रुघ्नश्चतदाज्ञायवचनंभृशदुःखितः।<br>
अन्तःपुरचरान्सर्वानित्युवाचधृतव्रतः॥2.78.10॥<br>
तीव्रमुत्पादितंदुःखंभ्रातॄणांमेतथापितुः।<br>
ययासेयंनृशंसस्यकर्मणःफलमश्नुताम्॥2.78.11॥<br>
एवमुक्तातुतेनाशुसखीजनसमावृता।<br>
गृहीताबलवत्कुब्जासातद्गृहमनादयत्॥2.78.12॥<br>
ततःसुभृशसन्तप्तस्तस्याःसर्वःसखीजनः।<br>
क्रुद्धमाज्ञायशत्रुघ्नंविपलायतसर्वशः॥2.78.13॥<br>
आमन्त्रयतकृत्स्नश्चतस्याःसर्वःसखीजनः।<br>
यथायंसमुपक्रान्तोनिश्शेषान्नःकरिष्यति॥2.78.14॥<br>
सानुक्रोशांवदान्यांचधर्मज्ञांचयशस्विनीम्।<br>
कौसल्यांशरणंयामसाहिनोऽस्तुध्रुवागतिः॥2.78.15॥<br>
सचरोषेणताम्राक्षःक्षत्रुघ्नःशत्रुतापनः।<br>
विचकर्षतदाकुब्जांक्रोशन्तींधरणीतले॥2.78.16॥<br>
तस्याह्याकृष्यमाणायामन्थरायास्ततस्ततः।<br>
चित्रंबहुविधंभाण्डंपृथिव्यांतद्व्यशीर्यत॥2.78.17॥<br>
तेनभाण्डेनसंस्तीर्णंश्रीमद्राजनिवेशनम्।<br>
अशोभततदाभूयःशारदंगगनंयथा॥2.78.18॥<br>
सबलीबलवत्क्रोधाद्गृहीत्वापुरुषर्षभः।<br>
कैकेयीमभिनिर्भर्त्स्यबभाषेपरुषंवचः॥2.78.19॥<br>
तैर्वाक्यैःपरुषैर्दुःखैःकैकेयीभृशदुःखिता।<br>
शत्रुघ्नभयसन्त्रस्तापुत्रंशरणमागता॥2.78.20॥<br>
तांप्रेक्ष्यभरतःक्रुद्धंशत्रुघ्नमिदमब्रवीत्।<br>
अवध्याःसर्वभूतानांप्रमदाःक्षम्यतामिति॥2.78.21॥<br>
हन्यामहमिमांपापांकैकेयींदुष्टचारिणीम्।<br>
यदिमांधार्मिकोरामोनासूयेन्मातृघातकम्॥2.78.22॥<br>
इमामपिहतांकुब्जांयदिजानातिराघवः।<br>
त्वांचमांचहिधर्मात्मानाभिभाषिष्यतेध्रुवम्॥2.78.23॥<br>
भरतस्यवचःश्रुत्वाशत्रुघ्नोलक्ष्मणानुजः।<br>
न्यवर्त्ततततोरोषात्तांमुमोचचमन्थराम्॥2.78.24॥<br>
सापादमूलेकैकेय्यामन्थरानिपपातह।<br>
निश्वसन्तीसुदुःखार्त्ताकृपणंविललापच॥2.78.25॥<br>
शत्रुघ्नविक्षेपविमूढसंज्ञांसमीक्ष्यकुब्जांभरतस्यमाता।<br>
शनैःसमाश्वासयदार्त्तरूपांक्रौञ्चींविलग्नामिववीक्षमाणाम्॥2.78.26॥</div></div><script>ac.playbackRate=0.5</script></body>
</html>