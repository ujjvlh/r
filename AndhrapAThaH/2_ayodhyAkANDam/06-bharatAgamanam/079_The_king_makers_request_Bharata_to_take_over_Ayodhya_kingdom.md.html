<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-079-Bharatham_Prathi_Mantri_Mantrana.mp3" type="audio/mpeg"></audio><br>
<br>
ततःप्रभातसमयेदिवसेचचतुर्दशे।<br>
समेत्यराजकर्त्तारोभरतंवाक्यमब्रुवन्॥2.79.1॥<br>
गतोदशरथःस्वर्गंयोनोगुरुतरोगुरुः।<br>
रामंप्रव्राज्यवैज्येष्ठंलक्ष्मणंचमहाबलम्॥2.79.2॥<br>
त्वमद्यभवनोराजाराजपुत्रमहायशः।<br>
सङ्गत्यानापराध्नोतिराज्यमेतदनायकम्॥2.79.3॥<br>
आभिषेचनिकंसर्वमिदमादायराघव।<br>
प्रतीक्षतेत्वांस्वजनःश्रेणयश्चनृपात्मज॥2.79.4॥<br>
राज्यंगृहाणभरतपितृपैतामहंध्रुवम्।<br>
अभिषेचयचात्मानंपाहिचास्मान्नरर्षभ॥2.79.5॥<br>
आभिषेचनिकंभाण्डंकृत्वासर्वंप्रदक्षिणम्।<br>
भरतस्तंजनंसर्वंप्रत्युवाचधृतव्रतः॥2.79.6॥<br>
ज्येष्ठस्यराजतानित्यमुचिताहिकुलस्यनः।<br>
नैवंभवन्तोमांवक्तुमर्हन्तिकुशलाजनाः॥2.79.7॥<br>
रामःपूर्वोहिनोभ्राताभविष्यतिमहीपतिः।<br>
अहंत्वरण्येवत्स्यामिवर्षाणिनवपञ्चच॥2.79.8॥<br>
युज्यतांमहतीसेनाचतुरङ्गमहाबला।<br>
आनयिष्याम्यहंज्येष्ठंभ्रातरंराघवंवनात्॥2.79.9॥<br>
आभिषेचनिकंचैवसर्वमेतदुपस्कृतम्।<br>
पुरस्कृत्यगमिष्यामिरामहेतोर्वनंप्रति॥2.79.10॥<br>
तत्रैवतंनरव्याघ्रमभिषिच्यपुरस्कृतम्।<br>
आनेष्यामितुवैरामंहव्यवाहमिवाध्वरात्॥2.79.11॥<br>
नसकामांकरिष्यामिस्वामिमांमातृगन्धिनीम्।<br>
वनेवत्स्याम्यहंदुर्गेरामोराजाभविष्यति॥2.79.12॥<br>
क्रियतांशिल्पिभिःपन्थाःसमानिविषमाणिच।<br>
रक्षिणश्चानुसंयान्तुपथिदुर्गविचारकाः॥2.79.13॥<br>
एवंसम्भाषमाणंतंरामहेतोर्नृपात्मजम्।<br>
प्रत्युवाचजनःसर्वःश्रीमद्वाक्यमनुत्तमम्॥2.79.14॥<br>
एवंतेभाषमाणस्यपद्माश्रीरुपतिष्ठताम्।<br>
यस्त्वंज्येष्ठेनृपसुतेपृथिवींदातुमिच्छसि॥2.79.15॥<br>
अनुत्तमंतद्वचनंनृपात्मजप्रभाषितंसंश्रवणेनिशम्यच।<br>
प्रहर्षजास्तंप्रतिबाष्पबिन्दवोनिपेतुरार्यानननेत्रसम्भवाः॥2.79.16॥<br>
ऊचुस्तेवचनमिदंनिशम्यहृष्टाःसामात्याःसपरिषदोवियातशोकाः।<br>
पन्थानंनरवरभक्तिमान्जनश्चव्यादिष्टास्तववचनाच्चशिल्पिवर्गः॥2.79.17॥<script>ac.playbackRate=0.5</script>