<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-080-Marga_Nirmanam.mp3" type="audio/mpeg"></audio><br>
<br>
अथभूमिप्रदेशज्ञाःसूत्रकर्मविशारदाः।<br>
स्वकर्माभिरताःशूराःखनकायन्त्रकास्तथा॥2.80.1॥<br>
कर्मान्तिकाःस्थपतयःपुरुषायन्त्रकोविदाः।<br>
तथावर्द्धकयश्चैवमार्गिणोवृक्षतक्षकाः॥2.80.2॥<br>
कूपकाराःसुधाकारावंशकर्मकृतस्तथा।<br>
समर्थायेचद्रष्टारःपुरतस्तेप्रतस्थिरे॥2.80.3॥<br>
सतुहर्षात्तमुद्देशंजनौघोविपुलःप्रयान्।<br>
अशोभतमहावेगःसमुद्रइवपर्वणि॥2.80.4॥<br>
तेस्ववारंसमास्थायवर्त्मकर्मणिकोविदाः।<br>
करणैर्विविधोपेतैःपुरस्तात्सम्प्रतस्थिरे॥2.80.5॥<br>
लतावल्लीश्चगुल्मांश्चस्थाणूनश्मनएवच।<br>
जनास्तेचक्रिरेमार्गंछिन्दन्तोविविधान्द्रुमान्॥2.80.6॥<br>
अवृक्षेषुचदेशेषुकेचिद्वृक्षानरोपयन्।<br>
केचित्कुठारैष्टङ्कैश्चदात्रैश्छिन्दन्क्वचित्क्वचित्॥2.80.7॥<br>
अपरेवीरणस्तम्बान्बलिनोबलवत्तराः।<br>
विधमन्तिस्मदुर्गाणिस्थलानिचततस्ततः॥2.80.8॥<br>
अपरेऽपूरयन्कूपान्पांसुभिःश्वभ्रमायतम्।<br>
निम्नभागांस्ततःकेचित्समांश्चक्रुःसमन्ततः॥2.80.9॥<br>
बबन्धुर्बन्धनीयांश्चक्षोद्यान्सञ्चुक्षुदुस्तदा।<br>
बिभिदुर्भेदनीयांश्चतांस्तान्देशान्नरास्तदा॥2.80.10॥<br>
अचिरेणैवकालेनपरिवाहान्बहूदकान्।<br>
चक्रुर्बहुविधाकारान्सागरप्रतिमान्बहून्॥2.80.11॥<br>
निर्जलेषुचदेशेषुखानयामासुरुत्तमान्।<br>
उदपानान्बहुविधान्वेदिकापरिमण्डितान्॥2.80.12॥<br>
ससुधाकुट्टिमतलःप्रपुष्पितमहीरुहः।<br>
मत्तोद्घुष्टद्विजगणःपताकाभिरलङ्कृतः॥2.80.13॥<br>
चन्दनोदकसंसिक्तोनानाकुसुमभूषितः।<br>
बह्वशोभतसेनायाःपन्थाःसुरपथोपमः॥2.80.14॥<br>
आज्ञाप्याथयथाज्ञप्तियुक्तास्तेऽधिकृतानराः।<br>
रमणीयेषुदेशेषुबहुस्वादुफलेषुच॥2.80.15॥<br>
योनिवेशस्त्वभिप्रेतोभरतस्यमहात्मनः।<br>
भूयस्तंशोभयामासुर्भूषाभिर्भूषणोपमम्॥2.80.16॥<br>
नक्षत्रेषुप्रशस्तेषुमुहूर्त्तेषुचतद्विदः।<br>
निवेशान्स्थापयामासुर्भरतस्यमहात्मनः॥2.80.17॥<br>
बहुपांसुचयाश्चापिपरिखापरिवारिताः।<br>
तत्रेन्द्रकीलप्रतिमाःप्रतोलीवरशोभिताः॥2.80.18॥<br>
प्रासादमालावितताःसौधप्राकारसंवृताः।<br>
पताकाशोभिताःसर्वेसुनिर्मितमहापथाः॥2.80.19॥<br>
विसर्पद्भिरिवाकाशेविटङ्काग्रविमानकैः।<br>
समुच्छ्रितैर्निवेशास्तेबभुःशक्रपुरोपमाः॥2.80.20॥<br>
जाह्नवींतुसमासाद्यविविधद्रुमकाननाम्।<br>
शीतलामलपानीयांमहामीनसमाकुलाम्॥2.80.21॥<br>
सचन्द्रतारागणमण्डितंयथानभःक्षपायाममलंविराजते।<br>
नरेन्द्रमार्गःसतथाव्यराजतक्रमेणरम्यःशुभशिल्पिनिर्मितः॥2.80.22॥<script>ac.playbackRate=0.5</script>