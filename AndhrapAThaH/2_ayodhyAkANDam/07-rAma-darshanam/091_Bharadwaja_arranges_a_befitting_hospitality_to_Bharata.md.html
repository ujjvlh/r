<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-091-Bharadwajakrutha_Maathidyam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
कृतबुद्धिंनिवासायतत्रैवसमुनिस्तदा।<br>
भरतंकैकयीपुत्रमातिथ्येनन्यमन्त्रयत्॥2.91.1॥<br>
अब्रवीद्भरतस्त्वेनंनन्विदंभवताकृतम्।<br>
पाद्यमर्घ्यंतथातिथ्यंवनेयदुपपद्यते॥2.91.2॥<br>
अथोवाचभरद्वाजोभरतंप्रहसन्निव।<br>
जानेत्वांप्रीतिसंयुक्तंतुष्येस्त्वंयेनकेनचित्॥2.91.3॥<br>
सेनायास्तुतवैतस्याःकर्तुमिच्छामिभोजनम्।<br>
ममप्रीतिर्यथारूपात्वमर्होमनुजाधिप॥2.91.4॥<br>
किमर्थंचापिनिक्षिप्यदूरेबलमिहागतः।<br>
कस्मान्नेहोपयातोसिसबलःपुरुषर्षभ॥2.91.5॥<br>
भरतःप्रत्युवाचेदंप्राञ्जलिस्तंतपोधनम्।<br>
ससैन्योनोपयातोऽस्मिभगवन्भगवद्भयात्॥2.91.6॥<br>
राज्ञाचभगवन्नित्यंराजपुत्रेणवासदा।<br>
यत्नतःपरिहर्त्तव्याविषयेषुतपस्विनः॥2.91.7॥<br>
वाजिमुख्यामनुष्याश्चमत्ताश्चवरवारणाः।<br>
प्रच्छाद्यभगवन्भूमिंमहतीमनुयान्तिमाम्॥2.91.8॥<br>
तेवृक्षानुदकंभूमिमाश्रमेषूटजांस्तथा।<br>
नहिंस्युरितितेनाहमेकएवसमागतः॥2.91.9॥<br>
आनीयतामितःसेनेत्याज्ञप्तःपरमर्षिणा।<br>
ततस्तुचक्रेभरतःसेनायाःसमुपागमम्॥2.91.10॥<br>
अग्निशालांप्रविश्याथपीत्वापःपरिमृज्यच।<br>
आतिथ्यस्यक्रियाहेतोर्विश्वकर्माणमाह्वयत्॥2.91.11॥<br>
आतिथ्यंकर्तुमिच्छामितत्रमेसंविधीयताम्\*।<br>
आह्वानमन्त्रमाह--आह्वयइत्यादिना।आह्वयइत्यात्मनेपदमार्षम्।विश्वकर्मासर्वशिल्पकर्ता।त्वष्टातुतक्षणेनगृहादिनिर्माता।यद्वात्वष्टारमेवचेत्यवधारणेनासुरविश्वकर्म्मामयोव्यावर्त्यते।तत्रातिथ्यनिमित्तंसंविधीयतांगृहादिसंविधानंक्रियताम्॥2.91.12॥<br>
आह्वयेलोकपालांस्त्रीन्देवान्शक्रमुखांस्तथा।<br>
आतिथ्यंकर्तुमिच्छामितत्रमेसंविधीयताम्॥2.91.13॥<br>
प्राक्स्रोतसश्चयानद्यःप्रत्यक्स्रोतसएवच।<br>
पृथिव्यामन्तरिक्षेचसमायान्त्वद्यसर्वशः॥2.91.14॥<br>
अन्याःस्रवन्तुमैरेयंसुरामन्याःसुनिष्ठिताम्।<br>
अपराश्चोदकंशीतमिक्षुकाण्डरसोपमम्॥2.91.15॥<br>
आह्वयेदेवगन्धर्वान्विश्वावसुहहाहुहून्।<br>
तथैवाप्सरसोदेवीर्गन्धर्व्वीश्चापिसर्वशः॥2.91.16॥<br>
घृताचीमथविश्वाचींमिश्रकेशीमलम्बुसाम्।<br>
नागदन्तांचहेमांचहिमामद्रिकृतस्थलाम्॥2.91.17॥<br>
शक्रंयाश्चोपतिष्ठन्तिब्रह्माणंयाश्चयोषितः।<br>
सर्वास्तुम्बुरुणासार्द्धमाह्वयेसपरिच्छदाः॥2.91.18॥<br>
वनंकुरुषुयद्दिव्यंवासोभूषणपत्त्रवत्।<br>
दिव्यनारीफलंशश्वत्तत्कौबेरमिहैतुच॥2.91.19॥<br>
इहमेभगवान्सोमोविधत्तामन्नमुत्तमम्।<br>
भक्ष्यंभोज्यंचचोष्यंचलेह्यंचविविधंबहु॥2.91.20॥<br>
विचित्राणिचमाल्यानिपादपप्रच्युतानिच।<br>
सुरादीनिचपेयानिमांसानिविविधानिच॥2.91.21॥<br>
एवंसमाधिनायुक्तस्तेजसाऽप्रतिमेनच।<br>
शीक्षास्वरसमायुक्तंतपसाचाब्रवीन्मुनिः॥2.91.22॥<br>
मनसाध्यायतस्तस्यप्राङ्मुखस्यकृताञ्जलेः।<br>
आजग्मुस्तानिसर्वाणिदैवतानिपृथक्पृथक्॥2.91.23॥<br>
मलयंदर्दुरंचैवततःस्वेदनुदो़ऽनिलः।<br>
उपस्पृश्यववौयुक्त्यासुप्रियात्मासुखःशिवः॥2.91.24॥<br>
दिव्यदुन्दुभिघोषश्चदिक्षुसर्वासुशुश्रुवे\*।<br>
पुष्पवृष्टयोऽभ्यवर्त्तन्त,आसन्नित्यर्थः॥2.91.25॥<br>
प्रववुश्चोत्तमावाताननृतुश्चाप्सरोगणाः।<br>
प्रजगुर्देवगन्धर्वावीणाःप्रमुमुचुःस्वरान्॥2.91.26॥<br>
सशब्दोद्यांचभूमिंचप्राणिनांश्रवणानिच।<br>
विवेशोच्चारितःश्लक्ष्णःसमोलयगुणान्वितः॥2.91.27॥<br>
तस्मिन्नुपरतेशब्देदिव्येश्रोतृ(त्र)सुखेनृणाम्।<br>
ददर्शभारतंसैन्यंविधानंविश्वकर्मणः॥2.91.28॥<br>
बभूवहिसमाभूमिःसमन्तात्पञ्चयोजना।<br>
शाद्वलैर्बहुभिश्छन्नानीलवैडूर्य्यसन्निभैः॥2.91.29॥<br>
तस्मिन्बिल्वाःकपित्थाश्चपनसाबीजपूरकाः।<br>
आमलक्योबभूवुश्चचूताश्चफलभूषणाः॥2.91.30॥<br>
उत्तरेभ्यःकुरुभ्यश्चवनंदिव्योपभोगवत्।<br>
आजगामनदीदिव्यातीजैर्बहुभिर्वृता॥2.91.31॥<br>
चतुःशालानिशुभ्राणिशालाश्चगजवाजिनाम्।<br>
हर्म्यप्रासादसम्बाधास्तोरणानिशुभानिच॥2.91.32॥<br>
सितमेघनिभंचापिराजवेश्मसुतोरणम्।<br>
दिव्यमाल्यकृताकारंदिव्यगन्धसमुक्षितम्॥2.91.33॥<br>
दिव्यैःसर्वरसैर्युक्तंदिव्यभोजनवस्त्रवत्।<br>
उपकल्पितसर्वान्नंधौतनिर्मलभाजनम्॥2.91.34॥<br>
प्रविवेशमहाबाहुरनुज्ञातोमहर्षिणा।<br>
वेश्मतद्रत्नसम्पूर्णंभरतःकेकयीसुतः॥2.91.35॥<br>
अनुजग्मुश्चतंसर्वेमन्त्रिणःसपुरोहिताः।<br>
बभूवुश्चमुदायुक्तादृष्ट्वातंवेश्मसंविधिम्॥2.91.36॥<br>
तत्रराजासनंदिव्यंव्यजनंछत्रमेवच।<br>
भरतोमन्त्रिभिःसार्द्धमभ्यवर्त्ततराजवत्॥2.91.37॥<br>
आसनंपूजयामासरामायाभिप्रणम्यच।<br>
वालव्यजनमादायन्यषीदत्सचिवासने॥2.91.38॥<br>
आनुपूर्व्यानिषेदुश्चसर्वेमन्त्रिपुरोहिताः।<br>
ततःसेनापतिःपश्चात्प्रशास्ताचनिषेदतुः॥2.91.39॥<br>
ततस्तत्रमुहूर्त्तेननद्यःपायसकर्दमाः।<br>
उपातिष्ठन्तभरतंभरद्वाजस्यशासनात्॥2.91.40॥<br>
तासामुभयतःकूलंपाण्डुमृत्तिकलेपनाः।<br>
रम्याश्चावसथादिव्याब्रह्मणस्तुप्रसादजाः॥2.91.41॥<br>
तेनैवचमुहूर्त्तेनदिव्याभरणभूषिताः।<br>
आगुर्विंशतिसाहस्राब्रह्मणाप्रहिताःस्त्रियः॥2.91.42॥<br>
सुवर्णमणिमुक्तेनप्रवालेनचशोभिताः।<br>
आगुर्विंशतिसाहस्राःकुबेरप्रहिताःस्त्रियः॥2.91.43॥<br>
याभिर्गृहीतपुरुषःसोन्मादइवलक्ष्यते।<br>
आगुर्विंशतिसाहस्रानन्दनादप्सरोगणाः॥2.91.44॥<br>
नारदस्तुम्बुरुर्गोपःप्रवराःसूर्य्यवर्चसः।<br>
एतेगन्धर्वराजानोभरतस्याग्रतोजगुः॥2.91.45॥<br>
अलम्बुसामिश्रकेशीपुण्डरीकाथवामना।<br>
उपानृत्यंस्तुभरतभरद्वाजस्यशासनात्॥2.91.46॥<br>
यानिमाल्यानिदेवेषुयानिचैत्ररथेवने।<br>
प्रयागेतान्यदृश्यन्तभरद्वाजस्यतेजसा॥2.91.47॥<br>
बिल्वामार्दङ्गिकाआसन्शम्याग्राहाविभीतकाः।<br>
अश्वत्थानर्त्तकाश्चासन्भरद्वाजस्यशासनात्॥2.91.48॥<br>
ततःसरलतालाश्चतिलकानक्तमालकाः।<br>
प्रहृष्टास्तत्रसम्पेतुःकुब्जाभूत्वाथवामनाः॥2.91.49॥<br>
शिंशुपामलकीजम्ब्वोयाश्चान्याःकाननेषुताः।<br>
मालतीमल्लिकाजातिर्याश्चान्याःकाननेलताः॥2.91.50॥<br>
सुराःसुरापाःपिबतपायसंचबुभुक्षिताः।<br>
मांसानिचसुमेध्यानिभक्ष्यन्तांयावदिच्छथ॥2.91.51॥<br>
उच्छाद्यस्नापयन्तिस्मनदीतीरेषुवल्गुषु।<br>
अप्येकमेकंपुरुषंप्रमदाःसप्तचाष्टच॥2.91.52॥<br>
संवाहन्त्यःसमापेतुर्नार्योरुचिरलोचनाः।<br>
परिमृज्यतथान्योन्यंपाययन्तिवराङ्गनाः॥2.91.53॥<br>
हयान्गजान्खरानुष्ट्रांस्तथैवसुरभेःसुतान्।<br>
अभोजयन्वाहनपास्तेषांभोज्यंयथाविधि॥2.91.54॥<br>
इक्षूंश्चमधुलाजांश्चभोजयन्तिस्मवाहनान्।<br>
इक्ष्वाकुवरयोधानांचोदयन्तोमहाबलाः॥2.91.55॥<br>
नाश्वबन्धोऽश्वमाजानान्नगजंकुञ्जरग्रहः।<br>
मत्तप्रमत्तमुदितानमूःसातत्रसम्बभौ॥2.91.56॥<br>
तर्पिताःसर्वकामैस्तेरक्तचन्दनरूषिताः।<br>
अप्सरोगणसंयुक्ताःसैन्यावाचमुदैरयन्॥2.91.57॥<br>
नैवायोध्यांगमिष्यामोनगमिष्यामदण्डकान्।<br>
कुशलंभरतस्यास्तुरामस्यास्तुतथासुखम्॥2.91.58॥<br>
इतिपादातयोधाश्चहस्त्यश्वारोहबन्धकाः।<br>
अनाथास्तंविधिंलब्ध्वावाचमेतामुदैरयन्॥2.91.59॥<br>
सम्प्रहृष्टाविनेदुस्तेनरास्तत्रसहस्रशः।<br>
भरतस्यानुयातारःस्वर्गोयमितिचाब्रुवन्॥2.91.60॥<br>
नृत्यन्तिस्महसन्तिस्मगायन्तिस्मचसैनिकाः।<br>
समन्तात्परिधावन्तिमाल्योपेताःसहस्रशः॥2.91.61॥<br>
ततोभुक्तवतांतेषांतदन्नममृतोपमम्।<br>
दिव्यानुद्वीक्ष्यभक्ष्यांस्तानभवद्भक्षणेमतिः॥2.91.62॥<br>
प्रेष्याश्चेष्ट्यश्चवध्वश्चबलस्थाश्चसहस्रशः।<br>
बभूवुस्तेभृशंदृप्ताःसर्वेचाहतवाससः॥2.91.63॥<br>
कुञ्जराश्चखरोष्ट्राश्चगोश्वाश्चमृगपक्षिणः।<br>
बभूवुःसुभृतास्तत्रनान्योह्यन्यमकल्पयत्॥2.91.64॥<br>
नाशुक्लवासास्तत्रासीत्क्षुधितोमलिनोऽपिवा।<br>
रजसाध्वस्तकेशोवानरःकश्चिददृश्यत॥2.91.65॥<br>
आजैश्चापिचवाराहैर्निष्ठानवरसञ्चयैः।<br>
फलनिर्यूहसंसिद्धैःसूपैर्गन्धरसान्वितैः॥2.91.66॥<br>
पुष्पध्वजवतीःपूर्णाःशुक्लस्यान्नस्यचाभितः।<br>
ददृशुर्विस्मितास्तत्रनरालौहीःसहस्रशः॥2.91.67॥<br>
बभूवुर्वनपार्श्वेषुकूपाःपायसकर्दमाः।<br>
ताश्चकामदुघागावोद्रुमाश्चासन्मधुस्रुतः॥2.91.68॥<br>
वाप्योमैरेयपूर्णाश्चमृष्टमांसचयैर्वृताः।<br>
प्रतप्तपिठरैश्चापिमार्गमायूरकौक्कुटैः॥2.91.69॥<br>
पात्रीणांचसहस्राणिस्थालीनांनियुतानिच।<br>
न्यर्बुदानिचपात्राणिशातकुम्भमयानिच॥2.91.70॥<br>
स्थाल्यःकुम्भ्यःकरम्भ्यश्चदधिपूर्णाःसुसंस्कृताः।<br>
यौवनस्थस्यगौरस्यकपित्थस्यसुगन्धिनः॥2.91.71॥<br>
ह्रदाःपूर्णारसालस्यदघ्नःश्वेतस्यचापरे।<br>
बभूवुःपायसस्यान्येशर्करायाश्चसञ्चयाः॥2.91.72॥<br>
कल्कांश्चूर्णकषायांश्चस्नानानिविविधानिच।<br>
ददृशुर्भाजनस्थानितीर्थेषुसरितांनराः॥2.91.73॥<br>
शुक्लानंशुमतश्चापिदन्तधावनसञ्चयान्।<br>
शुक्लांश्चन्दनकल्कांश्चसमुद्गेष्ववतिष्ठतः॥2.91.74॥<br>
दर्पणान्परिमृष्टांश्चवाससांचापिसञ्चयान्।<br>
पादुकोपानहश्चैवयुग्मानिचसहस्रशः॥2.91.75॥<br>
आञ्जनीःकङ्कतान्कूर्चान्शस्त्राणिचधनूंषिच।<br>
मर्मत्राणानिचित्राणिशयनान्यासनानिच॥2.91.76॥<br>
प्रतिपानह्रदान्पूर्णान्खरोष्ट्रगजवाजिनाम्।<br>
अवगाह्यसुतीर्थांश्चह्रदान्सोत्पलपुष्करान्॥2.91.77॥<br>
आकाशवर्णप्रतिमान्स्वच्छतोयान्सुखप्लवान्।<br>
नीलवैडूर्य्यवर्णांश्चमृदून्यवससञ्चयान्॥2.91.78॥<br>
निर्वापार्थान्पशूनांतेददृशुस्तत्रसर्वशः॥2.91.79॥<br>
व्यस्मयन्तमनुष्यास्तेस्वप्नकल्पंतदद्भुतम्।<br>
दृष्ट्वातिथ्यंकृतंतादृक्भरतस्यमहर्षिणा॥2.91.80॥<br>
इत्येवंरममाणानांदेवानामिवनन्दने।<br>
भरद्वाजाश्रमेरम्येसारात्रिर्व्यत्यवर्त्तत॥2.91.81॥<br>
प्रतिजग्मुश्चतानद्योगन्धर्वाश्चयथागतम्।<br>
भरद्वाजमनुज्ञाप्यताश्चसर्वावराङ्गनाः॥2.91.82॥<br>
तथैवमत्तामदिरोत्कटानरास्तथैवदिव्यागुरुचन्दनोक्षिताः।<br>
तथैवदिव्याविविधाःस्रगुत्तमाःपृथक्प्रकीर्णामनुजैःप्रमर्दिताः॥2.91.83॥</div></div><script>ac.playbackRate=0.5+parseInt(slider.value)/200</script></body>
</html>