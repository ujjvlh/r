<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-103-Rama_Deenam_Shokaha.mp3" type="audio/mpeg"></audio><br>
<br>
वसिष्ठःपुरतःकृत्वादारान्दशरथस्यच।<br>
अभिचक्रामतंदेशंरामदर्शनतर्षितः॥2.103.1॥<br>
राजपत्न्यश्चगच्छन्त्योमन्दंमन्दाकिनींप्रति।<br>
ददृशुस्तत्रतत्तीर्थंरामलक्ष्मणसेवितम्॥2.103.2॥<br>
कौसल्याबाष्पपूर्णेनमुखेनपरिशुष्यता।<br>
सुमित्रामब्रवीद्दीनायाश्चान्याराजयोषितः॥2.103.3॥<br>
इदंतेषामनाथानांक्लिष्टमक्लिष्टकर्मणाम्।<br>
वनेप्राक्केवलंतीर्थंयेतेनिर्विषयीकृताः॥2.103.4॥<br>
इतःसुमित्रेपुत्रस्तेसदाजलमतन्द्रितः।<br>
स्वयंहरतिसौमित्रिर्ममपुत्रस्यकारणात्॥2.103.5॥<br>
जघन्यमपितेपुत्रःकृतवान्नतुगर्हितः।<br>
भ्रातुर्यदर्थसहितंसर्वंतद्विहितंगुणैः॥2.103.6॥<br>
अद्यायमपितेपुत्रःक्लेशानामतथोचितः।<br>
नीचानर्थसमाचारंसज्जंकर्मप्रमुञ्चतु॥2.103.7॥<br>
दक्षिणाग्रेषुदर्भेषुसाददर्शमहीतले।<br>
पितुरिङ्गुदिपिण्याकंन्यस्तमायतलोचना॥2.103.8॥<br>
तंभूमौपितुरार्तेनन्यस्तंरामेणवीक्ष्यसा।<br>
उवाचदेवीकौसल्यासर्वादशरथस्त्रियः॥2.103.9॥<br>
इदमिक्ष्वाकुनाथस्यराघवस्यमहात्मनः।<br>
राघवेणपितुर्दत्तंपश्यतैतद्यथाविधि॥2.103.10॥<br>
तस्यदेवसमानस्यपार्थिवस्यमहात्मनः।<br>
नैतदौपयिकंमन्येभुक्तभोगस्यभोजनम्॥2.103.11॥<br>
चतुरन्तांमहींभुक्त्वामहेन्द्रसदृशोविभुः।<br>
कथमिङ्गुदिपिण्याकंसभुङ्क्तेवसुधाधिपः॥2.103.12॥<br>
अतोदुःखतरंलोकेनकिञ्चित्प्रतिभातिमा।<br>
यत्ररामःपितुर्दद्यादिङ्गुदीक्षोदमृद्धिमान्॥2.103.13॥<br>
रामेणेङ्गुदिपिण्याकंपितुर्दत्तंसमीक्ष्यमे।<br>
कथंदुःखेनहृदयंनस्फोटतिसहस्रधा॥2.103.14॥<br>
श्रुतिस्तुखल्वियंसत्यालौकिकीप्रतिभातिमा।<br>
यदन्नःपुरुषोभवतितदन्नास्तस्यदेवताः॥2.103.15॥<br>
एवमार्त्तांसपत्न्यस्ताजग्मुराश्वास्यतांतदा।<br>
ददृशुश्चाश्रमेरामंस्वर्गच्युतमिवामरम्॥2.103.16॥<br>
सर्वभोगैःपरित्यक्तंरामंसम्प्रेक्ष्यमातरः।<br>
आर्त्तामुमुचुरश्रूणिसस्वरंशोककर्शिताः॥2.103.17॥<br>
तासांरामःसमुत्थायजग्राहचरणान्शुभान्।<br>
मातॄणांमनुजव्याघ्रःसर्वासांसत्यसङ्गरः॥2.103.18॥<br>
ताःपाणिभिःसुखस्पर्शैर्मृद्वङ्गुलितलैःशुभैः।<br>
प्रममार्जूरजःपृष्ठाद्रामस्यायतलोचनाः॥2.103.19॥<br>
सौमित्रिरपिताःसर्वाःमातॄःसम्प्रेक्ष्यदुःखितः।<br>
अभ्यवादयतासक्तंशनैरामादनन्तरम्॥2.103.20॥<br>
यथारामेतथातस्मिन्सर्वाववृतिरेस्त्रियः।<br>
वृत्तिंदशरथाज्जातेलक्ष्मणेशुभलक्षणे॥2.103.21॥<br>
सीतापिचरणांस्तासामुपसंगृह्यदुःखिता।<br>
श्वश्रूणामश्रुपूर्णाक्षीसाबभूवाग्रतःस्थिता॥2.103.22॥<br>
तांपरिष्वज्यदुःखार्त्तांमातादुहितरंयथा।<br>
वनवासकृशांदीनांकौसल्यावाक्यमब्रवीत्॥2.103.23॥<br>
विदेहराजस्यसुतास्नुषादशरथस्यच।<br>
रामपत्नीकथंदुःखंसम्प्राप्तानिर्जनेवने॥2.103.24॥<br>
पद्ममातपसन्तप्तंपरिक्लिष्टमिवोत्पलम्।<br>
काञ्चनंरजसाध्वस्तंक्लिष्टंचन्द्रमिवाम्बुदैः॥2.103.25॥<br>
मुखंतेप्रेक्ष्यमांशोकोदहत्यग्निरिवाश्रयम्भृशंमनसिवैदेहिव्यसनारणिसम्भवः॥2.103.26॥<br>
ब्रुवन्त्यामेवमार्त्तायांजनन्यांभरताग्रजः।<br>
पादावासाद्यजग्राहवसिष्ठस्यचराघवः॥2.103.27॥<br>
पुरोहितस्याग्निसमस्यवैतदाबृहस्पतेरिन्द्रइवामराधिपः।<br>
प्रगृह्यपादौसुसमृद्धतेजसःसहैवतेनोपविवेशराघवः॥2.103.28॥<br>
ततोजघन्यंसहितैःसमन्त्रिभिःपुरप्रधानैश्चसहैवसैनिकैः।<br>
जनेनधर्मज्ञतमेनधर्मवानुपोपविष्टोभरतस्तदाग्रजम्॥2.103.29॥<br>
उपोपविष्टस्तुतथासवीर्यवांस्तपस्विवेषेणसमीक्ष्यराघवम्।<br>
श्रियाज्वलन्तंभरतःकृताञ्जलिर्यथामहेन्द्रःप्रयतःप्रजापतिम्॥2.103.30॥<br>
किमेषवाक्यंभरतोऽद्यराघवंप्रणम्यसत्कृत्यचसाधुवक्ष्यति।<br>
इतीवतस्यार्यजनस्यतत्त्वतोबभूवकौतूहलमुत्तमंतदा॥2.103.31॥<br>
सराघवःसत्यधृतिश्चलक्ष्मणोमहानुभवोभरतश्चधार्मिकः।<br>
वृताःसुहृद्भिश्चविरेजुरध्वरेयथासदस्यैःसहितास्त्रयोऽग्नयः॥2.103.32॥<script>ac.playbackRate=0.5</script>