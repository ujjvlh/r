<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-089-Bharathaa_Deenam_Prayaga_Vanagamanam.mp3" type="audio/mpeg"></audio><br>
<br>
व्युष्यरात्रिंतुतत्रैवगङ्गाकूलेसराघवः।<br>
भरतःकाल्यमुत्थायशत्रुघ्नमिदमब्रवीत्॥2.89.1॥<br>
शत्रुघ्नोत्तिष्ठकिंशेषेनिषादाधिपतिंगुहम्।<br>
शीघ्रमानयभद्रंतेतारयिष्यतिवाहिनीम्॥2.89.2॥<br>
जागर्मिनाहंस्वपिमितमेवार्य्यंविचिन्तयन्।<br>
इत्येवमब्रवीद्भ्रात्राशत्रुघ्नोपिप्रचोदितः॥2.89.3॥<br>
इतिसंवदतोरेवमन्योन्यंनरसिंहयोः।<br>
आगम्यप्राञ्जलिःकालेगुहोभरतमब्रवीत्॥2.89.4॥<br>
कच्चित्सुखंनदीतीरेऽवात्सीःकाकुत्स्थशर्वरीम्।<br>
कच्चित्तेसहसैन्यस्यतावत्सर्वमनामयम्॥2.89.5॥<br>
गुहस्यतत्तुवचनंश्रुत्वास्नेहादुदीरितम्।<br>
रामस्यानुवशोवाक्यंभरतोऽपीदमब्रवीत्॥2.89.6॥<br>
सुखानःशर्वरीराजन्पूजिताश्चापितेवयम्।<br>
गङ्गांतुनौभिर्बह्वीभिर्दाशाःसन्तारयन्तुनः॥2.89.7॥<br>
ततोगुहःसंत्वरितंश्रुत्वाभरतशासनम्।<br>
प्रतिप्रविश्यनगरंतंज्ञातिजनमब्रवीत्॥2.89.8॥<br>
उत्तिष्ठतप्रबुध्यध्वंभद्रमस्तुचवःसदा।<br>
नावःसमनुकर्षध्वंतारयिष्यामवाहिनीम्॥2.89.9॥<br>
तेतथोक्ताःसमुत्थायत्वरिताराजशासनात्।<br>
पञ्चनावांशतान्याशुसमानिन्युःसमन्ततः॥2.89.10॥<br>
अन्याःस्वस्तिकविज्ञेयामहाघण्टाधरावराः।<br>
शोभमानाःपताकाभिर्युक्तवाताःसुसंहताः॥2.89.11॥<br>
सनन्दिघोषांकल्याणींगुहोनावमुपाहरत्।<br>
तामारुरोहभरतःशत्रुघ्नश्चमहाबलः॥2.89.12॥<br>
पुरोहितश्चतत्पूर्वंगुरवोब्राह्मणाश्चये।<br>
अनन्तरंराजदारास्तथैवशकटापणाः॥2.89.13॥<br>
आवासमादीपयतांतीर्थंचाप्यवगाहताम्।<br>
भाण्डानिचाददानानांघोषस्त्रिदिवमस्पृशत्॥2.89.14॥<br>
पताकिन्यस्तुतानावःस्वयंदाशैरधिष्ठिताः।<br>
वहन्त्योजनमारूढंतदासम्पेतुराशुगाः॥2.89.15॥<br>
नारीणामभिपूर्णास्तुकाश्चित्काश्चिच्चवाजिनाम्।<br>
काश्चिदत्रवहन्तिस्मयानयुग्यंमहाधनम्॥2.89.16॥<br>
ताःस्मगत्वापरंतीरमवरोप्यचतंजनम्।<br>
निवृत्ताःकाण्डचित्राणिक्रियन्तेदाशबन्धुभिः॥2.89.17॥<br>
सवैजयन्तास्तुगजागजारोहप्रचोदिताः।<br>
तरन्तःस्मप्रकाशन्तेसध्वजाइवपर्वताः॥2.89.18॥<br>
नावश्चारुरुहुश्चान्येप्लवैस्तेरुस्तथापरे।<br>
अन्येकुम्भघटैस्तेरुरन्येतेरुश्चबाहुभिः॥2.89.19॥<br>
सापुण्याध्वजिनीगङ्गादाशैःसन्तारितास्वयम्।<br>
मैत्रेमुहूर्त्तेप्रययौप्रयागवनमुत्तमम्॥2.89.20॥<br>
आश्वासयित्वाचचमूंमहात्मानिवेशयित्वाचयथोपजोषम्।<br>
द्रष्टुंभरद्वाजमृषिप्रवर्य्यमृत्विग्वृतःसन्भरतःप्रतस्थे॥2.89.21॥<br>
सब्राह्मणस्याश्रममभ्युपेत्यमहात्मनोदेवपुरोहितस्य।<br>
ददर्शरम्योटजवृक्षषण्डंमहद्वनंविप्रवरस्यरम्यम्॥2.89.22॥<script>ac.playbackRate=0.5</script>