<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-087-Rama_Charitha_Prasthavaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
गुहस्यवचनंश्रुत्वाभरतोभृशमप्रियम्।<br>
ध्यानंजगामतत्रैवयत्रतच्छ्रुतमप्रियम्॥2.87.1॥<br>
सुकुमारोमहासत्त्वःसिंहस्कन्धोमहाभुजः।<br>
पुण्डरीकविशालाक्षस्तरुणःप्रियदर्शनः॥2.87.2॥<br>
प्रत्याश्वस्यमुहूर्त्तंतुकालंपरमदुर्मनाः।<br>
पपातसहसातोत्रैर्ह्यतिविद्धइवद्विपः॥2.87.3॥<br>
तदवस्थंतुभरतंशत्रुघ्नोऽनन्तरस्थितः।<br>
परिष्वज्यरुरोदोच्चैर्विसंज्ञःशोककर्शितः॥2.87.4॥<br>
ततःसर्वाःसमापेतुर्मातरोभरतस्यताः।<br>
उपवासकृशादीनाभर्त्तुर्व्यसनकर्शिताः॥2.87.5॥<br>
ताश्चतंपतितंभूमौरुदन्त्यःपर्यवारयन्।<br>
कौसल्यात्वनुसूत्यैनंदुर्मनाःपरिषस्वजे॥2.87.6॥<br>
वत्सलास्वंयथावत्समुपगूह्यतपस्विनी।<br>
परिपप्रच्छभरतंरुदन्तीशोकलालसा॥2.87.7॥<br>
पुत्रव्याधिर्नतेकच्चिच्छरीरंपरिबाधते।<br>
अद्यराजकुलस्यास्यत्वदधीनंचजीवितम्॥2.87.8॥<br>
त्वांदृष्ट्वापुत्रजीवामिरामेसभ्रातृकेगते।<br>
वृत्तेदशरथेराज्ञिनाथएकस्त्वमद्यनः॥2.87.9॥<br>
कच्चिन्नुलक्ष्मणेपुत्रश्रुतंतेकिञ्चिदप्रियम्।<br>
पुत्रेवाह्येकपुत्रायाःसहभार्येवनंगते॥2.87.10॥<br>
समुहूर्त्तंसमाश्वस्यरुदन्नेवमहायशाः।<br>
कौसल्यांपरिसान्त्व्येदंगुहंवचनमब्रवीत्॥2.87.11॥<br>
भ्रातामेक्वावसद्रात्रौक्वसीताक्वचलक्ष्मणः।<br>
अस्वपच्छयनेकस्मिन्किंभुक्त्वागुहशंसमे॥2.87.12॥<br>
सोऽब्रवीद्भरतंहृष्टोनिषादाधिपतिर्गुहः।<br>
यद्विधंप्रतिपेदेचरामेप्रियहितेऽतिथौ॥2.87.13॥<br>
अन्नमुच्चावचंभक्षाःफलानिविविधानिच।<br>
रामायाम्यवहारार्थंबहुचोपहृतंमया॥2.87.14॥<br>
तत्सर्वंप्रत्यनुज्ञासीद्रामःसत्यपराक्रमः।<br>
नतुतत्प्रत्यगृह्णात्सक्षत्रधर्ममनुस्मरन्॥2.87.15॥<br>
नह्यस्माभिःप्रतिग्राह्यंसखेदेयंतुसर्वदा।<br>
इतितेनवयंराजन्ननुनीतामहात्मना॥2.87.16॥<br>
लक्ष्मणेनसमानीतंपीत्वावारिमहायशाः।<br>
औपवास्यंतदाऽकार्षीद्राघवःसहसीतया॥2.87.17॥<br>
ततस्तुजलशेषेणलक्ष्मणोप्यकरोत्तदा।<br>
वाग्यतास्तेत्रयःसन्ध्यांसमुपासतसंहिताः॥2.87.18॥<br>
सौमित्रिस्तुततःपश्चादकरोत्स्वास्तरंशुभम्।<br>
स्वयमानीयबर्हीषिक्षिप्रंराघवकारणात्॥2.87.19॥<br>
तस्मिन्समाविशद्रामःस्वास्तरेसहसीतया।<br>
प्रक्षाल्यचतयोःपादावपचक्रामलक्ष्मणः॥2.87.20॥<br>
एतत्तदिङ्गुदीमूलमिदमेवचतत्तृणम्।<br>
यस्मिन्रामश्चसीताचरात्रिंतांशयितावुभौ॥2.87.21॥<br>
नियम्यपृष्ठेतुतलाङ्गुलित्रवान्शरैःसुपूर्णाविषुधीपरन्तपः।<br>
महद्धनुःसज्यमुपोह्यलक्ष्मणोनिशामतिष्ठत्परितोऽस्यकेवलम्॥2.87.22॥<br>
ततस्त्वहंचोत्तमबाणचापधृत्स्थितोऽभवंतत्रसयत्रलक्ष्मणः।<br>
अतन्द्रिभिर्ज्ञातिभिरात्तकार्मुकैर्महेन्द्रकल्पंपरिपालयंस्तदा॥2.87.23॥</div></div><script>ac.playbackRate=0.5+parseInt(slider.value)/200</script></body>
</html>