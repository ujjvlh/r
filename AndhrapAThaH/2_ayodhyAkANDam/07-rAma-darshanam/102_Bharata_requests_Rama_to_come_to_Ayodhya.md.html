<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-102-Nivapanjanali_Daanam.mp3" type="audio/mpeg"></audio><br>
<br>
तांश्रुत्वाकरुणांवाचंपितुर्मरणसंहिताम्।<br>
राघवोभरतेनोक्तांबभूवगतचेतनः॥2.102.1॥<br>
तंतुवज्रमिवोत्सृष्टमाहवेदानवारिणा।<br>
वाग्वज्रंभरतेनोक्तममनोज्ञंपरन्तपः॥2.102.2॥<br>
प्रगृह्यबाहूरामोवैपुष्पिताग्रोयथाद्रुमः।<br>
वनेपरशुनाकृत्तस्तथाभुविपपातह॥2.102.3॥<br>
तथानिपतितंरामंजगत्यांजगतीपतिम्।<br>
कूलघातपरिश्रान्तंप्रसुप्तमिवकुञ्जरम्॥2.102.4॥<br>
भ्रातरस्तेमहेष्वासंसर्वतःशोककर्शितम्।<br>
रुदन्तःसहवैदेह्यासिषिचुःसलिलेनवै॥2.102.5॥<br>
सतुसंज्ञांपुनर्लब्ध्वानेत्राभ्यामास्रमुत्सृजन्।<br>
उपाक्रामतकाकुत्स्थःकृपणंबहुभाषितुम्॥2.102.6॥<br>
सरामःस्वर्गतंश्रुत्वापितरंपृथिवीपतिम्।<br>
उवाचभरतंवाक्यंधर्मात्माधर्मसंहितम्॥2.102.7॥<br>
किंकरिष्याम्ययोध्यायांतातेदिष्टांगतिंगते।<br>
कस्तांराजवराद्धीनामयोध्यांपालयिष्यति॥2.102.8॥<br>
किंनुतस्यमयाकार्य्यंदुर्जातेनमहात्मनः।<br>
योमृतोममशोकेनमयाचापिनसंस्कृतः॥2.102.9॥<br>
अहोभरतसिद्धार्थोयेनराजात्वयाऽनघ।<br>
शत्रुघ्नेनचसर्वेषुप्रेतकृत्येषुसत्कृतः॥2.102.10॥<br>
निष्प्रधानामनेकाग्रांनरेन्द्रेणविनाकृताम्।<br>
निवृत्तवनवासोपिनायोध्यांगन्तुमुत्सहे॥2.102.11॥<br>
समाप्तवनवासंमामयोध्यायांपरन्तप।<br>
कोनुशासिष्यतिपुनस्तातेलोकान्तरंगते॥2.102.12॥<br>
पुराप्रेक्ष्यसुवृत्तंमांपितायान्याहसान्त्वयन्।<br>
वाक्यानितानिश्रोष्यामिकुतःकर्णसुखान्यहम्॥2.102.13॥<br>
एवमुक्त्वासभरतंभार्यामभ्येत्यराघवः।<br>
उवाचशोकसन्तप्तःपूर्णचन्द्रनिभाननाम्॥2.102.14॥<br>
सीतेमृतस्तेश्वशुरःपित्राहीनोऽसिलक्ष्मण।<br>
भरतोदुःखमाचष्टेस्वर्गतंपृथिवीपतिम्॥2.102.15॥<br>
ततोबहुगुणंतेषांबाष्पंनेत्रेष्वजायत।<br>
तथाब्रुवतिकाकुत्स्थेकुमाराणांयशस्विनाम्॥2.102.16॥<br>
ततस्तेभ्रातरःसर्वेभृशमाश्वास्यराघवम्।<br>
अब्रुवन्जगतीभर्त्तुःक्रियतामुदकंपितुः॥2.102.17॥<br>
सासीताश्वशुरंश्रुत्वास्वर्गलोकगतंनृपम्।<br>
नेत्राभ्यामश्रुपूर्णाभ्यामशकन्नेक्षितुंपतिम्॥2.102.18॥<br>
सान्त्वयित्वातुतांरामोरुदन्तींजनकात्मजाम्।<br>
उवाचलक्ष्मणंतत्रदुःखितोदुःखितंवचः॥2.102.19॥<br>
आनयेङ्गुदिपिण्याकंचीरमाहरचोत्तरम्।<br>
जलक्रियार्थंतातस्यगमिष्यामिमहात्मनः॥2.102.20॥<br>
सीतापुरस्ताद्व्रजतुत्वमेनामभितोव्रज।<br>
अहंपश्चाद्गमिष्यामिगतिर्ह्येषासुदारुणा॥2.102.21॥<br>
ततोनित्यानुगस्तेषांविदितात्मामहामतिः।<br>
मृदुर्दान्तश्चशान्तश्चरामेचदृढभक्तिमान्॥2.102.22॥<br>
सुमन्त्रस्तैर्नृपसुतैःसार्द्धमाश्वास्यराघवम्।<br>
अवातारयदालम्ब्यनदींमन्दाकिनींशिवाम्॥2.102.23॥<br>
तेसुतीर्थांततःकृच्छ्रादुपागम्ययशस्विनः।<br>
नदींमन्दाकिनींरम्यांसदापुष्पितकाननाम्॥2.102.24॥<br>
शीघ्रस्रोतसमासाद्यतीर्थंशिवमकर्द्दमम्।<br>
सिषिचुस्तूदकंराज्ञेतत्रैतत्तेभवत्विति॥2.102.25॥<br>
प्रगृह्यचमहीपालोजलपूरितमञ्जलिम्।<br>
दिशंयाम्यामभिमुखोरुदन्वचनमब्रवीत्॥2.102.26॥<br>
एतत्तेराजशार्दूलविमलंतोयमक्षयम्।<br>
पितृलोकगतस्याद्यमद्दत्तमुपतिष्ठतु॥2.102.27॥<br>
ततोमन्दाकिनीतीरात्प्रत्युत्तीर्य्यसराघवः।<br>
पितुश्चकारतेजस्वीनिवापंभ्रातृभिःसह॥2.102.28॥<br>
ऐङ्गुदंबदरीमिश्रंपिण्याकंदर्भसंस्तरे।<br>
न्यस्यरामःसुदुःखार्त्तोरुदन्वचनमब्रवीत्॥2.102.29॥<br>
इदंभुङ्क्ष्वमहाराजप्रीतोयदशनावयम्।<br>
यदन्नःपुरुषोभवतितदन्नास्तस्यदेवताः॥2.102.30॥<br>
ततस्तेनैवमार्गेणप्रत्युत्तीर्य्यनदीतटात्।<br>
आरुरोहनरव्याघ्रोरम्यसानुंमहीधरम्॥2.102.31॥<br>
ततःपर्णकुटीद्वारमासाद्यजगतीपतिः।<br>
परिजग्राहबाहुभ्यामुभौभरतलक्ष्मणौ॥2.102.32॥<br>
तेषांतुरुदतांशब्दात्प्रतिश्रुत्कोऽभवद्गिरौ।<br>
भ्रातॄणांसहवैदेह्याःसिंहानामिवनर्दताम्॥2.102.33॥<br>
महाबलानांरुदतांकुर्वतामुदकंपितुः।<br>
विज्ञायतुमुलंशब्दंत्रस्ताभरतसैनिकाः॥2.102.34॥<br>
अब्रुवंश्चापिरामेणभरतःसङ्गतोध्रुवम्।<br>
तेषामेवमहाञ्छब्दःशोचतांपितरंमृतम्॥2.102.35॥<br>
अथवासान्परित्यज्यतंसर्वेऽभिमुखाःस्वनम्।<br>
अप्येकमनसोजग्मुर्यथास्थानंप्रधाविताः॥2.102.36॥<br>
हयैरन्येगजैरन्येरथैरन्येस्वलङ्कृतैः।<br>
सुकुमारास्तथैवान्येपद्भिरेवनराययुः॥2.102.37॥<br>
अचिरप्रोषितंरामंचिरविप्रोषितंयथा।<br>
द्रष्टुकामोजनःसर्वोजगामसहसाश्रमम्॥2.102.38॥<br>
भ्रातॄणांत्वरितास्तत्रद्रष्टुकामाःसमागमम्।<br>
ययुर्बहुविधैर्यानैःखुरनेमिस्वनाकुलैः॥2.102.39॥<br>
साभूमिर्बहुभिर्यानैःखुरनेमिसमाहता।<br>
मुमोचतुमुलंशब्दंद्यौरिवाभ्रसमागमे॥2.102.40॥<br>
तेनवित्रासितानागाःकरेणुपरिवारिताः।<br>
आवासयन्तोगन्धेनजग्मुरन्यद्वनंततः॥2.102.41॥<br>
वराहवृकसङ्घाश्चमहिषाःसर्प्पवानराः।<br>
व्याघ्रगोकर्णगवयाःवित्रेसुःपृषतैःसह॥2.102.42॥<br>
रथाङ्गसाह्वानत्यूहाःहंसाःकारण्डवाःप्लवाः।<br>
तथापुंस्कोकिलाःक्रौञ्चाविसंज्ञाभेजिरेदिशः॥2.102.43॥<br>
तेनशब्देनवित्रस्तैराकाशंपक्षिभिर्वृतम्।<br>
मनुष्यैरावृताभूमिरुभयंप्रबभौतदा॥2.102.44॥<br>
ततस्तंपुरुषव्याघ्रंयशस्विनमरिन्दमम्।<br>
आसीनंस्थण्डिलेरामंददर्शसहसाजनः॥2.102.45॥<br>
विगर्हमाणःकैकेयींसहितोमन्थरामपि।<br>
अभिगम्यजनोरामंबाष्पपूर्णमुखोऽभवत्॥2.102.46॥<br>
तान्नरान्बाष्पपूर्णाक्षान्समीक्ष्याथसुदुःखितान्।<br>
पर्य्यष्वजतधर्मज्ञःपितृवन्मातृवच्चसः॥2.102.47॥<br>
सतत्रकांच्चित्परिषस्वजेनरान्नराश्चकेचित्तुतमभ्यवादयन्।<br>
चकारसर्वान्सवयस्यबान्धवान्यथार्हमासाद्यतदानृपात्मजः॥2.102.48॥<br>
सतत्रतेषांरुदतांमहात्मनांभुवंचखंचानुनिनादयन्स्वनः।<br>
गुहागिरीणांचदिशश्चसन्ततंमृदङ्गघोषप्रतिमःप्रशुश्रुवे॥2.102.49॥<script>ac.playbackRate=0.5</script>