<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-113-Bharathasya_Prathi_Nivartham.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततःशिरसिकृत्वातुपादुकेभरतस्तदा।<br>
आरुरोहरथंहृष्टःशत्रुघ्नेनसमन्वितः॥2.113.1॥<br>
वसिष्ठोवामदेवश्चजाबालिश्चदृढव्रतः।<br>
अग्रतःप्रययुःसर्वेमन्त्रिणोमन्त्रपूजिताः॥2.113.2॥<br>
मन्दाकिनींनदींरम्यांप्राङ्मुखास्तेययुस्तदा।<br>
प्रदक्षिणंचकुर्वाणाश्चित्रकूटंमहागिरिम्॥2.113.3॥<br>
पश्यन्धातुसहस्राणिरम्याणिविविधानिच।<br>
प्रययौतस्यपार्श्वेनससैन्योभरतस्तदा॥2.113.4॥<br>
अदूराच्चित्रकूटस्यददर्शभरतस्तदा।<br>
आश्रमंयत्रसमुनिर्भरद्वाजःकृतालयः॥2.113.5॥<br>
सतमाश्रममागम्यभरद्वाजस्यबुद्धिमान्।<br>
अवतीर्यरथात्पादौववन्देभरतस्तदा॥2.113.6॥<br>
ततोहृष्टोभरद्वाजोभरतंवाक्यमब्रवीत्।<br>
अपिकृत्यंकृतंतातरामेणचसमागतम्॥2.113.7॥<br>
एवमुक्तःसतुततोभरद्वाजेनधीमता।<br>
प्रत्युवाचभरद्वाजंभरतोभ्रातृवत्सलः॥2.113.8॥<br>
सयाच्यमानोगुरुणामयाचदृढविक्रमः।<br>
राघवःपरमप्रीतोवसिष्ठंवाक्यमब्रवीत्॥2.113.9॥<br>
पितुःप्रतिज्ञांतामेवपालयिष्यामितत्त्वतः।<br>
चतुर्दशहिवर्षाणियाप्रतिज्ञापितुर्मम॥2.113.10॥<br>
एवमुक्तोमहाप्राज्ञोवसिष्ठःप्रत्युवाचह।<br>
वाक्यज्ञोवाक्यकुशलंराघवंवचनंमहत्॥2.113.11॥<br>
एतेप्रयच्छसंहृष्टःपादुकेहेमभूषिते।<br>
अयोध्यायांमहाप्राज्ञयोगक्षेमकरेतव॥2.113.12॥<br>
एवमुक्तोवसिष्ठेनराघवःप्राङ्मुखःस्थितः।<br>
पादुकेअधिरुह्यैतेममराज्यायवैददौ॥2.113.13॥<br>
निवृत्तोऽहमनुज्ञातोरामेणसुमहात्मना।<br>
अयोध्यामेवगच्छामिगृहीत्वापादुकेशुभे॥2.113.14॥<br>
एतच्छ्रुत्वाशुभंवाक्यंभरतस्यमहात्मनः।<br>
भरद्वाजःशुभतरंमुनिर्वाक्यमुवाचतम्॥2.113.15॥<br>
नैतच्चित्रंनरव्याघ्रशीलवृत्तवतांवर।<br>
यदार्यंत्वयितिष्ठेत्तुनिम्नेसृष्टमिवोदकम्॥2.113.16॥<br>
अमृतःसमहाबाहुःपितादशरथस्तव।<br>
यस्यत्वमीदृशःपुत्रोधर्मज्ञोधर्मवत्सलः॥2.113.17॥<br>
तमृषिंतुमहात्मानमुक्तवाक्यंकृताञ्जलिः।<br>
आमतन्त्रयितुमारेभेचरणावुपगृह्यच॥2.113.18॥<br>
ततःप्रदक्षिणंकृत्वाभरद्वाजंपुनःपुनः।<br>
भरतस्तुययौश्रीमानयोध्यांसहमन्त्रिभिः॥2.113.19॥<br>
यानैश्चशकटैश्चैवहयैर्नागैश्चसाचमूः।<br>
पुनर्निवृत्ताविस्तीर्णाभरतस्यानुयायिनी॥2.113.20॥<br>
ततस्तेयमुनांदिव्यांनदींतीर्त्वोर्मिमालिनीम्।<br>
ददृशुस्तांपुनःसर्वेगङ्गांशुभजलांनदीम्॥2.113.21॥<br>
तांरम्यजलसम्पूर्णांसन्तीर्यसहबान्धवः।<br>
शृङ्गिबेरपुरंरम्यंप्रविवेशससैनिकः॥2.113.22॥<br>
शृङ्गिबेरपुराद्भूयस्त्वयोध्यांसंददर्शह॥2.113.23॥<br>
अयोध्यांचततोदृष्ट्वापित्राभ्रात्राविवर्जिताम्।<br>
भरतोदुःखसन्तप्तःसारथिंचेदमब्रवीत्॥2.113.24॥<br>
सारथेपश्यविध्वस्तासायोध्यानप्रकाशते।<br>
निराकारानिरानन्दादीनाप्रतिहतस्वरा॥2.113.25॥</div></div><script>ac.playbackRate=0.5+parseInt(slider.value)/200</script></body>
</html>