<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-115-Nandigrama_Nivasaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततोनिक्षिप्यमातॄःसअयोध्यायांदृढव्रतः।<br>
भरतःशोकसन्तप्तोगुरूनिदमथाब्रवीत्॥2.115.1॥<br>
नन्दिग्रामंगमिष्यामिसर्वानामन्त्रयेऽद्यवः।<br>
तत्रदुःखमिदंसर्वंसहिष्येराघवंविना॥2.115.2॥<br>
गतश्चहिदिवंराजावनस्थश्चगुरुर्मम।<br>
रामंप्रतीक्षेराज्यायसहिराजामहायशाः॥2.115.3॥<br>
एतच्छ्रुत्वाशुभंवाक्यंभरतस्यमहात्मनः।<br>
अब्रुवन्मन्त्रिणःसर्वेवसिष्ठश्चपुरोहितः॥2.115.4॥<br>
सुभृशंश्लाघनीयंचयदुक्तंभरतत्वया।<br>
वचनंभ्रातृवात्सल्यादनुरूपंतवैवतत्॥2.115.5॥<br>
नित्यंतेबन्धुलुब्धस्यतिष्ठतोभ्रातृसौहृदे।<br>
आर्यमार्गंप्रपन्नस्यनानुमन्येतकःपुमान्॥2.115.6॥<br>
मन्त्रिणांवचनंश्रुत्वायथाभिलषितंप्रियम्।<br>
अब्रवीत्सारथिंवाक्यंरथोमेयुज्यतामिति॥2.115.7॥<br>
प्रहृष्टवदनःसर्वामातॄःसमभिवाद्यसः।<br>
आरुरोहरथंश्रीमान्शत्रुघ्नेनसमन्वितः॥2.115.8॥<br>
आरुह्यचरथंशीघ्रंशत्रुघ्नभरतावुभौ।<br>
ययतुःपरमप्रीतौवृतौमन्त्रिपुरोहितैः॥2.115.9॥<br>
अग्रतोगुरवस्तत्रवसिष्ठप्रमुखाद्विजाः।<br>
प्रययुःप्राङ्मुखाःसर्वेनन्दिग्रामोयतोऽभवत्॥2.115.10॥<br>
बलंचतदनाहूतंगजाश्वरथसङ्कुलम्।<br>
प्रययौभरतेयातेसर्वेचपुरवासिनः॥2.115.11॥<br>
रथस्थःसहिधर्मात्माभरतोभ्रातृवत्सलः।<br>
नन्दिग्रामंययौतूर्णंशिरस्याधायपादुके॥2.115.12॥<br>
ततस्तुभरतःक्षिप्रंनन्दिग्रामंप्रविश्यसः।<br>
अवतीर्य्यरथात्तूर्णंगुरूनिदमुवाचह॥2.115.13॥<br>
एतद्राज्यंममभ्रात्रादत्तंसंन्यासवत्स्वयम्।<br>
योगक्षेमवहेचेमेपादुकेहेमभूषिते॥2.115.14॥<br>
भरतःशिरसाकृत्वासंन्यासंपादुकेततः।<br>
अब्रवीद्दुःखसन्तप्तःसर्वंप्रकृतिमण्डलम्॥2.115.15॥<br>
छत्रंधारयतक्षिप्रमार्यपादाविमौमतौ।<br>
आभ्यांराज्येस्थितोधर्मःपादुकाभ्यांगुरोर्मम॥2.115.16॥<br>
भ्रात्राहिमयिसंन्यासोनिक्षिप्तःसौहृदादयम्।<br>
तमिमंपालयिष्यामिराघवागमनंप्रति॥2.115.17॥<br>
क्षिप्रंसंयोजयित्वातुराघवस्यपुनःस्वयम्।<br>
चरणौतौतुरामस्यद्रक्ष्यामिसहपादुकौ॥2.115.18॥<br>
ततोनिक्षिप्तभारोऽहंराघवेणसमागतः।<br>
निवेद्यगुरवेराज्यंभजिष्येगुरुवृत्तिताम्॥2.115.19॥<br>
राघवायचसंन्यासंदत्त्वेमेवरपादुके।<br>
राज्यंचेदमयोध्यांचधूतपापोभवामिच॥2.115.20॥<br>
अभिषिक्तेतुकाकुत्स्थेप्रहृष्टमुदितेजने।<br>
प्रीतिर्ममयशश्चैवभवेद्राज्याच्चतुर्गुणम्॥2.115.21॥<br>
एवंतुविलपन्दीनोभरतःसमहायशाः।<br>
नन्दिग्रामेऽकरोद्राज्यंदुःखितोमन्त्रिभिःसह॥2.115.22॥<br>
सवल्कलजटाधारीमुनिवेषधरःप्रभुः।<br>
नन्दिग्रामेऽवसद्वीरःससैन्योभरतस्तदा॥2.115.23॥<br>
रामागमनमाकाङ्क्षन्भरतोभ्रातृवत्सलः।<br>
भ्रातुर्वचनकारीचप्रतिज्ञापारगस्तथा॥2.115.24॥<br>
पादुकेत्वभिषिच्याथनन्द्रिग्रामेऽवसत्तदा।<br>
भरतःशासनंसर्वंपादुकाभ्यांन्यवेदयत्॥2.115.25॥<br>
ततस्तुभरतःश्रीमानभिषिच्यार्य्यपादुके।<br>
तदधीनस्तदाराज्यंकारयामाससर्वदा॥2.115.26॥<br>
तदाहियत्कार्य्यमुपैतिकिञ्चिदुपायनंचोपहृतंमहार्हम्।<br>
सपादुकाभ्यांप्रथमंनिवेद्यचकारपश्चाद्भरतोयथावत्॥2.115.27॥</div></div><script>ac.playbackRate=0.5+parseInt(slider.value)/200</script></body>
</html>