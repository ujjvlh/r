<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-083-Shrungi_Berapure_Bharathaa_Vasaha.mp3" type="audio/mpeg"></audio><br>
<br>
ततःसमुत्थितःकाल्यमास्थायस्यन्दनोत्तमम्।<br>
प्रययौभरतःशीघ्रंरामदर्शनकाङ्क्षया॥2.83.1॥<br>
अग्रतःप्रययुस्तस्यसर्वेमन्त्रिपुरोधसः।<br>
अधिरुह्यहयैर्युक्तान्रथान्सूर्यरथोपमान्॥2.83.2॥<br>
नवनागसहस्राणिकल्पितानियथाविधि।<br>
अन्वयुर्भरतंयान्तमिक्ष्वाकुकुलनन्दनम्॥2.83.3॥<br>
षष्टीरथसहस्राणिधन्विनोविविधायुधाः।<br>
अन्वयुर्भरतंयान्तंराजपुत्रंयशस्विनम्॥2.83.4॥<br>
शतंसहस्राण्यश्वानांसमारूढानिराघवम्।<br>
अन्वयुर्भरतंयान्तंसत्यसन्धंजितेन्द्रियम्॥2.83.5॥<br>
कैकेयीचसुमित्राचकौसल्याचयशस्विनी।<br>
रामानयनसंहृष्टाययुर्यानेनभास्वता॥2.83.6॥<br>
प्रयाताश्चार्यसङ्घातारामंद्रष्टुंसलक्ष्मणम्।<br>
तस्यैवचकथाश्चित्राःकुर्वाणाहृष्टमानसाः॥2.83.7॥<br>
मेघश्यामंमहाबाहुंस्थिरसत्त्वंदृढव्रतम्।<br>
कदाद्रक्ष्यामहेरामंजगतःशोकनाशनम्॥2.83.8॥<br>
दृष्टएवहिनःशोकमपनेष्यतिराघवः।<br>
तमःसर्वस्यलोकस्यसमुद्यन्निवभास्करः॥2.83.9॥<br>
इत्येवंकथयन्तस्तेसम्प्रहृष्टाःकथाःशुभाः।<br>
परिष्वजानाश्चान्योन्यंययुर्नागरिकाजनाः॥2.83.10॥<br>
येचतत्रापरेसर्वेसम्मतायेचनैगमाः।<br>
रामंप्रतिययुर्हृष्टाःसर्वाःप्रकृतयस्तथा॥2.83.11॥<br>
मणिकाराश्चयेकेचित्कुम्भकाराश्चशोभनाः।<br>
सूत्रकर्मकृतश्चैवयेचशस्त्रोपजीविनः॥2.83.12॥<br>
मायूरकाःक्राकचिकारोचकावेधकास्तथा।<br>
दन्तकाराःसुधाकारास्तथागन्धोपजीविनः॥2.83.13॥<br>
सुवर्णकाराःप्रख्यातास्तथाकम्बलधावकाः।<br>
स्नापकोच्छादकावैद्याधूपकाःशौण्डिकास्तथा॥2.83.14॥<br>
रजकास्तुन्नवायाश्चग्रामघोषमहत्तराः।<br>
शैलूषाश्चसहस्त्रीभिर्ययुःकैवर्त्तकास्तथा॥2.83.15॥<br>
समाहितावेदविदोब्राह्मणावृत्तसम्मताः।<br>
गोरथैर्भरतंयान्तमनुजग्मुःसहस्रशः॥2.83.16॥<br>
सुवेषाःशुद्धवसनास्ताम्रमृष्टानुलेपनाः।<br>
सर्वेतेविविधैर्यानैःशनैर्भरतमन्वयुः॥2.83.17॥<br>
प्रहृष्टमुदितासेनासान्वयात्कैकयीसुतम्।<br>
भ्रातुरानयनेयान्तंभरतंभ्रातृवत्सलम्॥2.83.18॥<br>
तेगत्वादूरमध्वानंरथयानाश्वकुञ्जरैः।<br>
समासेदुस्ततोगङ्गांश्रृङ्गिबेरपुरंप्रति॥2.83.19॥<br>
यत्ररामसखोवीरोगुहोज्ञातिगणैर्वृतः।<br>
निवसत्यप्रमादेनदेशंतंपरिपालयन्॥2.83.20॥<br>
उपेत्यतीरंगङ्गायाश्चक्रवाकैरलङ्कृतम्।<br>
व्यवातिष्ठतसासेनाभरतस्यानुयायिनी॥2.83.21॥<br>
निरीक्ष्यानुगतांसेनांतांचगङ्गांशिवोदकाम्।<br>
भरतःसचिवान्सर्वानब्रवीद्वाक्यकोविदः॥2.83.22॥<br>
निवेशयतमेसैन्यमभिप्रायेणसर्वतः।<br>
विश्रान्ताःप्रतरिष्यामःश्वइदानीमिमांनदीम्॥2.83.23॥<br>
दातुंचतावदिच्छामिस्वर्गतस्यमहीपतेः।<br>
और्ध्वदेहनिमित्तार्थमवतीर्योदकंनदीम्॥2.83.24॥<br>
तस्यैवंब्रुवतोऽमात्यास्तथेत्युक्त्वासमाहिताः।<br>
न्यवेशयंस्तांछन्देनस्वेनस्वेनपृथक्पृथक्॥2.83.25॥<br>
निवेश्यगङ्गमनुतांमहानदींचमूंविधानैःपरिबर्हशोभिनीम्।<br>
उवासरामस्यतदामहात्मनोविचिन्तयानोभरतोनिवर्त्तनम्॥2.83.26॥<script>ac.playbackRate=0.5</script>