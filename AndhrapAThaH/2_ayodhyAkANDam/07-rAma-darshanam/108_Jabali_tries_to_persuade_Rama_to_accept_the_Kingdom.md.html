<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-108-Jabalehe_Rajaneethihi.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
आश्वासयन्तंभरतंजाबालिर्ब्राह्मणोत्तमः।<br>
उवाचरामंधर्मज्ञंधर्मापेतमिदंवचः॥2.108.1॥<br>
साधुराघवमाभूत्तेबुद्धिरेवंनिरर्थिका।<br>
प्राकृतस्यनरस्येवह्यार्यबुद्धेर्मनस्विनः॥2.108.2॥<br>
कःकस्यपुरुषोबन्धुःकिमाप्यंकस्यकेनचित्।<br>
यदेकोजायतेजन्तुरेकएवविनश्यति॥2.108.3॥<br>
तस्मान्मातापिताचेतिरामसज्जेतयोनरः।<br>
उन्मत्तइवसज्ञेयोनास्तिकश्चिद्धिकस्यचित्॥2.108.4॥<br>
यथाग्रामान्तरंगच्छन्नरःकश्चित्क्वचिद्वसेत्।<br>
उत्सृज्यचतमावासंप्रतिष्ठेतापरेऽहनि॥2.108.5॥<br>
एवमेवमनुष्याणांपितामातागृहंवसु।<br>
आवासमात्रंकाकुत्स्थसज्जन्तेनात्रसज्जनाः॥2.108.6॥<br>
पित्र्यंराज्यंपरित्यज्यसनार्हसिनरोत्तम।<br>
आस्थातुंकापथंदुःखंविषमंबहुकण्टकम्॥2.108.7॥<br>
समृद्धायामयोध्यायामात्मानमभिषेचय।<br>
एकवेणीधराहित्वांनगरीसम्प्रतीक्षते॥2.108.8॥<br>
राजभोगाननुभवन्महार्हान्पार्थिवात्मज।<br>
विहरत्वमयोध्यायांयथाशक्रस्त्रिविष्टपे॥2.108.9॥<br>
नतेकश्चिद्दशरथस्त्वंचतस्यनकश्चन।<br>
अन्योराजात्वमन्यःसतस्मात्कुरुयदुच्यते॥2.108.10॥<br>
बीजमात्रंपिताजन्तोःशुक्लंरुधिरमेवच।<br>
संयुक्तमृतुमन्मात्रापुरुषस्येहजन्मतत्॥2.108.11॥<br>
गतःसनृपतिस्तत्रगन्तव्यंयत्रतेनवै।<br>
प्रवृत्तिरेषामर्त्त्यानांत्वंतुमिथ्याविहन्यसे॥2.108.12॥<br>
अर्थधर्मपरायेयेतांस्तान्शोचामिनेतरान्।<br>
तेहिदुःखमिहप्राप्यविनाशंप्रेत्यभेजिरे॥2.108.13॥<br>
अष्टकापितृदैवत्यमित्ययंप्रसृतोजनः।<br>
अन्नस्योपद्रवंपश्यमृतोहिकिमशिष्यति॥2.108.14॥<br>
यदिभुक्तमिहान्येनदेहमन्यस्यगच्छति।<br>
दद्यात्प्रवसतःश्राद्धंनतत्पथ्यशनंभवेत्॥2.108.15॥<br>
दानसंवननाह्येतेग्रन्थामेधाविभिःकृताः।<br>
यजस्वदेहिदीक्षस्वतपस्तप्यस्वसन्त्यज॥2.108.16॥<br>
सनास्तिपरमित्येवकुरुबुद्धिंमहामते।<br>
प्रत्यक्षंयत्तदातिष्ठपरोक्षंपृष्ठतःकुरु॥2.108.17॥<br>
सतांबुद्धिंपुरस्कृत्यसर्वलोकनिदर्शिनीम्।<br>
राज्यंत्वंप्रतिगृह्णीष्वभरतेनप्रसादितः॥2.108.18॥</div></div><script>ac.playbackRate=0.5</script></body>
</html>