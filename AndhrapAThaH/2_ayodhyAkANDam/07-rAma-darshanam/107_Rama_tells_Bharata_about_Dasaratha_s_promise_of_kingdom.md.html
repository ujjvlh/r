<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-107-Ramasya_Pitragnaa_Palana_Kathanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
पुनरेवंब्रुवाणंतंभरतंलक्ष्मणाग्रजः।<br>
प्रत्युवाचततःश्रीमान्ज्ञातिमध्येऽभिसत्कृतः॥2.107.1॥<br>
उपपन्नमिदंवाक्यंयत्त्वमेवमभाषथाः।<br>
जातःपुत्रोदशरथात्कैकेय्यांराजसत्तमात्॥2.107.2॥<br>
पुराभ्रातःपितानःसमातरंतेसमुद्वहन्।<br>
मातामहेसमाश्रौषीद्राज्यशुल्कमनुत्तमम्॥2.107.3॥<br>
दैवासुरेचसङ्ग्रामेजनन्यैतवपार्थिवः।<br>
सम्प्रहृष्टोददौराजावरमाराधितःप्रभुः॥2.107.4॥<br>
ततःसासम्प्रतिश्राव्यतवमातायशस्विनी।<br>
अयाचतनरश्रेष्ठंद्वौवरौवरवर्णिनी॥2.107.5॥<br>
तवराज्यंनरव्याघ्रममप्रव्राजनंतथा।<br>
तौचराजातदातस्यैनियुक्तःप्रददौवरौ॥2.107.6॥<br>
तेनपित्राऽहमप्यत्रनियुक्तःपुरुषर्षभ।<br>
चतुर्दशवनेवासंवर्षाणिवरदानिकम्॥2.107.7॥<br>
सोऽहंवनमिदंप्राप्तोनिर्जनंलक्ष्मणान्वितः।<br>
सीतयाचाप्रतिद्वन्द्वःसत्यवादेस्थितःपितुः॥2.107.8॥<br>
भवानपितथेत्येवपितरंसत्यवादिनम्।<br>
कर्त्तुमर्हतिराजेन्द्रक्षिप्रमेवाभिषेचनात्॥2.107.9॥<br>
ऋणान्मोचयराजानंमत्कृतेभरतप्रभुम्।<br>
पितरंचापिधर्मज्ञंमातरंचाभिनन्दय॥2.107.10॥<br>
श्रूयतेहिपुरातातश्रुतिर्गीतायशस्विना।<br>
गयेनयजमानेनगयेष्वेवपितॄन्प्रति॥2.107.11॥<br>
पुन्नाम्नोनरकाद्यस्मात्पितरंत्रायतेसुतः।<br>
तस्मात्पुत्रइतिप्रोक्तःपितॄन्यत्पातिवासुतः॥2.107.12॥<br>
एष्टव्याबहवःपुत्रागुणवन्तोबहुश्रुताः।<br>
तेषांवैसमवेतानामपिकश्चिद्गयांव्रजेत्॥2.107.13॥<br>
एवंराजर्षयःसर्वेप्रतीताराजनन्दन।<br>
तस्मात्त्राहिनरश्रेष्ठपितरंनरकात्प्रभो॥2.107.14॥<br>
अयोध्यांगच्छभरतप्रकृतीरनुरञ्जय।<br>
शत्रुघ्नसहितोवीरसहसर्वैर्द्विजातिभिः॥2.107.15॥<br>
प्रवेक्ष्येदण्डकारण्यमहमप्यविलम्बयन्।<br>
आभ्यांतुसहितोराजन्वैदेह्यालक्ष्मणेनच॥2.107.16॥<br>
त्वंराजाभरतभवस्वयंनराणांवन्यानामहमपिराजराण्मृगाणाम्।<br>
गच्छत्वंपुरवरमद्यसम्प्रहृष्टःसंहृष्टस्त्वहमपिदण्डकान्प्रवेक्ष्ये॥2.107.17॥<br>
छायांतेदिनकरभाःप्रबाधमानंवर्षत्रंभरतकरोतुमूर्ध्निशीताम्।<br>
एतेषामहमपिकाननद्रुमाणांछायांतामतिशयिनींसुखीश्रयिष्ये॥2.107.18॥<br>
शत्रुघ्नःकुशलमतिस्तुतेसहायःसौमित्रिर्ममविदितःप्रधानमित्रम्।<br>
चत्वारस्तनयवरावयंनरेन्द्रंसत्यस्थंभरतचराममाविषादम्॥2.107.19॥</div></div><script>ac.playbackRate=0.5+parseInt(slider.value)/200</script></body>
</html>