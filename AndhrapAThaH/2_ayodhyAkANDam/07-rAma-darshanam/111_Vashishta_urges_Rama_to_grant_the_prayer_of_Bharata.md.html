<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-111-Rama_Bharatha_Samvadaha.mp3" type="audio/mpeg"></audio><br>
<br>
वसिष्ठस्तुतदाराममुक्त्वाराजपुरोहितः।<br>
अब्रवीद्धर्मसंयुक्तंपुनरेवापरंवचः॥2.111.1॥<br>
पुरुषस्येहजातस्यभवन्तिगुरवस्त्रयः।<br>
आचार्य्यश्चैवकाकुत्स्थपितामाताचराघव॥2.111.2॥<br>
पिताह्येनंजनयतिपुरुषंपुरुषर्षभ।<br>
प्रज्ञांददातिचाचार्यस्तस्मात्सगुरुरुच्यते॥2.111.3॥<br>
सोऽहंतेपितुराचार्य्यस्तवचैवपरन्तप।<br>
ममत्वंवचनंकुर्वन्नातिवर्त्तेःसताङ्गतिम्॥2.111.4॥<br>
इमाहितेपरिषदःश्रेणयश्चद्विजास्तथा।<br>
एषुतातचरन्धर्मंनातिवर्त्तेःसताङ्गतिम्॥2.111.5॥<br>
वृद्धायाधर्मशीलायामातुर्नार्हस्यवर्त्तितुम्।<br>
अस्यास्तुवचनंकुर्वन्नातिवर्त्तेःसताङ्गतिम्॥2.111.6॥<br>
भरतस्यवचःकुर्वन्याचमानस्यराघव।<br>
आत्मानंनातिवर्त्तेस्त्वंसत्यधर्मपराक्रम॥2.111.7॥<br>
एवंमधुरमुक्तस्तुगुरुणाराघवःस्वयम्।<br>
प्रत्युवाचसमासीनंवसिष्ठंपुरुषर्षभः॥2.111.8॥<br>
यन्मातापितरौवृत्तंतनयेकुरुतःसदा।<br>
नसुप्रतिकरंतत्तुमात्रापित्राचयत्कृतम्॥2.111.9॥<br>
यथाशक्तिप्रदानेनस्नापनोच्छादनेनच।<br>
नित्यंचप्रियवादेनतथासंवर्द्धनेनच॥2.111.10॥<br>
आज्ञातंयन्मयातस्यनतन्मिथ्याभविष्यति\*।<br>
सहीति।जनयितापितेतिगौणपितृव्यावृत्तिः।आज्ञातम्प्रतिज्ञातम्।एवंप्रथमंप्रतिज्ञातत्वात्मातृवचनंभ्रातृवचनंचकर्तुंनार्हामीतिभावः॥2.111.11॥<br>
एवमुक्तस्तुरामेणभरतःप्रत्यनन्तरम्।<br>
उवाचपरमोदारःसूतंपरमदुर्मनाः॥2.111.12॥<br>
इहमेस्थण्डिलेशीघ्रंकुशानास्तरसारथे।<br>
आर्य्यंप्रत्युपवेक्ष्यामियावन्मेनप्रसीदति॥2.111.13॥<br>
अनाहारोनिरालोकोधनहीनोयथाद्विजः।<br>
शेष्येपुरस्तात्शालायायावन्नप्रतियास्यति॥2.111.14॥<br>
सतुराममवेक्षन्तंसुमन्त्रंप्रेक्ष्यदुर्मनाः।<br>
कुशोत्तरमुपस्थाप्यभूमावेवास्तरत्स्वयम्॥2.111.15॥<br>
तमुवाचमहातेजारामोराजर्षिसत्तमः।<br>
किंमांभरतकुर्वाणंतातप्रत्युपवेक्ष्यसि॥2.111.16॥<br>
ब्राह्मणोह्येकपार्श्वेननरान्रोद्धुमिहार्हति।<br>
नतुमूर्द्धाभिषिक्तानांविधिःप्रत्युपवेशने॥2.111.17॥<br>
उत्तिष्ठनरशार्दूलहित्वैतद्दारुणंव्रतम्।<br>
पुरवर्य्यामितःक्षिप्रमयोध्यांयाहिराघव॥2.111.18॥<br>
आसीनस्त्वेवभरतःपौरजानपदंजनम्।<br>
उवाचसर्वतःप्रेक्ष्यकिमार्यंनानुशासथ॥2.111.19॥<br>
तेतमूचुर्महात्मानंपौरजानपदाजनाः।<br>
काकुत्स्थमभिजानीमःसम्यग्वदतिराघवः॥2.111.20॥<br>
एषोऽपिहिमहाभागःपितुर्वचसितिष्ठति।<br>
अतएवनशक्ताःस्मोव्यावर्त्तयितुमञ्जसा॥2.111.21॥<br>
तेषामाज्ञायवचनंरामोवचनमब्रवीत्।<br>
एवंनिबोधवचनंसुहृदांधर्मचक्षुषाम्॥2.111.22॥<br>
एतच्चैवोभयंश्रुत्वासम्यक्सम्पश्यराघव।<br>
उत्तिष्ठत्वंमहाबाहोमांचस्पृशतथोदकम्॥2.111.23॥<br>
अथोत्थायजलंस्पृष्ट्वाभरतोवाक्यमब्रवीत्।<br>
श्रृण्वन्तुमेपरिषदोमन्त्रिणःश्रेणयस्तथा॥2.111.24॥<br>
नयाचेपितरंराज्यंनानुशासामिमातरम्।<br>
आर्यंपरमधर्मज्ञंनानुजानामिराघवम्॥2.111.25॥<br>
यदित्ववश्यंवस्तव्यंकर्त्तव्यंचपितुर्वचः।<br>
अहमेवनिवत्स्यामिचतुर्दशसमावने॥2.111.26॥<br>
धर्मात्मातस्यतथ्येनभ्रातुर्वाक्येनविस्मितः।<br>
उवाचरामःसम्प्रेक्ष्यपौरजानपदंजनम्॥2.111.27॥<br>
विक्रीतमाहितंक्रीतंयत्पित्राजीवतामम।<br>
नतल्लोपयितुंशक्यंमयावाभरतेनवा॥2.111.28॥<br>
अपधिर्नमयाकार्य्योवनवासेजुगुप्सितः।<br>
युक्तमुक्तंचकैकेय्यापित्रामेसुकृतंकृतम्॥2.111.29॥<br>
जानामिभरतंक्षान्तंगुरुसत्कारकारिणम्।<br>
सर्वमेवात्रकल्याणंसत्यसन्धेमहात्मनि॥2.111.30॥<br>
अनेनधर्मशीलेनवनात्प्रत्यागतःपुनः।<br>
भ्रात्रासहभविष्यामिपृथिव्याःपतिरुत्तमः॥2.111.31॥<br>
वृतोराजाहिकैकेय्यामयातद्वचनंकृतम्।<br>
अनृतन्मोचयानेनपितरंतंमहीपतिम्॥2.111.32॥<script>ac.playbackRate=0.5</script>