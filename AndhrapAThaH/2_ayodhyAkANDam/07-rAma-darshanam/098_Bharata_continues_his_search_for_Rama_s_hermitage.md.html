<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-098-Rama_Shrama_Gamanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
निवेश्यसेनांतुविभुःपद्भ्यांपादवतांवरः।<br>
अभिगन्तुंसकाकुत्स्थमियेषगुरुवर्त्तकम्॥2.98.1॥<br>
निविष्टमात्रेसैन्येतुयथोद्देशंविनीतवत्।<br>
भरतोभ्रातरंवाक्यंशत्रुघ्नमिदमब्रवीत्॥2.98.2॥<br>
क्षिप्रंवनमिदंसौम्यनरसङ्घैःसमन्ततः।<br>
लुब्धैश्चसहितैरेभिस्त्वमन्वेषितुमर्हसि॥2.98.3॥<br>
गुहोज्ञातिसहस्रेणशरचापासिधारिणा।<br>
समन्वेषतुकाकुत्स्थावस्मिन्परिवृतःस्वयम्॥2.98.4॥<br>
अमात्यैःसहपौरैश्चगुरुभिश्चद्विजातिभिः।<br>
वनंसर्वंचरिष्यामिपद्भ्यांपरिवृतःस्वयम्॥2.98.5॥<br>
यावन्नरामंद्रक्ष्यामिलक्ष्मणंवामहाबलम्।<br>
वैदेहींवामहाभागांनमेशान्तिर्भविष्यति॥2.98.6॥<br>
यावन्नचन्द्रसङ्काशंद्रक्ष्यामिशुभमाननम्।<br>
भ्रातुःपद्मपलाशाक्षंनमेशान्तिर्भविष्यति॥2.98.7॥<br>
यावन्नचरणौभ्रातुःपार्थिवव्यञ्जनान्वितौ।<br>
शिरसाधारयिष्यामिनमेशान्तिर्भविष्यति॥2.98.8॥<br>
यावन्नराज्येराज्यार्हःपितृपैतामहेस्थितः।<br>
अभिषेकजलक्लिन्नोनमेशान्तिर्भविष्यति॥2.98.9॥<br>
सिद्धार्थःखलुसौमित्रिर्यश्चन्द्रविमलोपमम्।<br>
मुखंपश्यतिरामस्यराजीवाक्षंमहाद्युति॥2.98.10॥<br>
कृतकत्यामहाभागावैदेहीजनकात्मजा।<br>
भर्तारंसागरान्तायाःपृथिव्यायाऽनुगच्छति॥2.98.11॥<br>
सुभगश्चित्रकूटोऽसौगिरिराजोपमोगिरिः।<br>
यस्मिन्वसतिकाकुत्स्थःकुबेरइवनन्दने॥2.98.12॥<br>
कृतकार्यमिदंदुर्गंवनंव्यालनिषेवितम्।<br>
यदध्यास्तेमहातेजारामःशस्त्रभृतांवरः॥2.98.13॥<br>
एवमुक्त्वामहातेजाभरतःपुरुषर्षभः।<br>
पद्भ्यामेवमहाबाहुःप्रविवेशमहद्वनम्॥2.98.14॥<br>
सतानिद्रुमजालानिजातानिगिरिसानुषु।<br>
पुष्पिताग्राणिमध्येनजगामवदतांवरः॥2.98.15॥<br>
रामाश्रमगतस्याग्नेर्ददर्शध्वजमुच्छ्रितम्\*।<br>
समीपत्वात्तन्मूलदर्शनमितिनपुनरुक्तिः॥2.98.16॥<br>
तंदृष्ट्वाभरतःश्रीमान्मुमोहसहबान्धवः।<br>
अत्ररामइतिज्ञात्वागतःपारमिवाम्भसः॥2.98.17॥<br>
सचित्रकूटेतुगिरौनिशम्यरामाश्रमंपुण्यजनोपपन्नम्।<br>
गुहेनसार्द्धंत्वरितोजगामपुनर्निवेश्यैवचमूंमहात्मा॥2.98.18॥</div></div><script>ac.playbackRate=0.5+parseInt(slider.value)/200</script></body>
</html>