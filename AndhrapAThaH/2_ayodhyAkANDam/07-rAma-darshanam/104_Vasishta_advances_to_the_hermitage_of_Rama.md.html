<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-104-Rama_Kousalya_Deenam_Sambhashanam_.mp3" type="audio/mpeg"></audio><br>
<br>
तंतुरामःसमाज्ञायभ्रातरंगुरुवत्सलम्।<br>
लक्ष्मणेनसहभ्रात्राप्रष्टुंसमुपचक्रमे॥2.104.1॥<br>
किमेतदिच्छेयमहंश्रोतुंप्रव्याहृतंत्वया।<br>
यस्मात्त्वमागतोदेशमिमंचीरजटाजिनी॥2.104.2॥<br>
किंनिमित्तमिमंदेशंकृष्णाजिनजटाधरः।<br>
हित्वाराज्यंप्रविष्टस्त्वंतत्सर्वंवक्तुमर्हसि॥2.104.3॥<br>
इत्युक्तःकैकयीपुत्रःकाकुत्स्थेनमहात्मना।<br>
प्रगृह्यबलवद्भूयःप्राञ्जलिर्वाक्यमब्रवीत्॥2.104.4॥<br>
आर्य्यंतातःपरित्यज्यकृत्वाकर्मसुदुष्करम्।<br>
गतःस्वर्गंमहाबाहुःपुत्रशोकाभिपीडितः॥2.104.5॥<br>
स्त्रियानियुक्तःकैकेय्यामममात्रापरन्तप।<br>
चकारसुमहत्पापमिदमात्मयशोहरम्॥2.104.6॥<br>
साराज्यफलमप्राप्यविधवाशोककर्शिता।<br>
पतिष्यतिमहाघोरेनिरयेजननीमम॥2.104.7॥<br>
तस्यमेदासभूतस्यप्रसादंकर्त्तुमर्हसि।<br>
अभिषिञ्चस्वचाद्यैवराज्येनपमघवानिव॥2.104.8॥<br>
इमाःप्रकृतयःसर्वाविधवामातरश्चयाः।<br>
त्वत्सकाशमनुप्राप्ताःप्रसादंकर्त्तुमर्हसि॥2.104.9॥<br>
तदानुपूर्व्यायुक्तंचयुक्तंचात्मनिमानद।<br>
राज्यंप्राप्नुहिधर्मेणसकामान्सुहृदःकुरु॥2.104.10॥<br>
भवत्वविधवाभूमिःसमग्रापतिनात्वया।<br>
शशिनाविमलेनेवशारदीरजनीयथा॥2.104.11॥<br>
एभिश्चसचिवैःसार्द्धंशिरसायाचितोमया।<br>
भ्रातुःशिष्यस्यदासस्यप्रसादंकर्त्तुमर्हसि॥2.104.12॥<br>
तदिदंशाश्वतंपित्र्यंसर्वंप्रकृतिमण्डलम्।<br>
पूजितंपुरुषव्याघ्रनातिक्रमितुमर्हसि॥2.104.13॥<br>
एवमुक्त्वामहाबाहुःसबाष्पःकैकयीसुतः।<br>
रामस्यशिरसापादौजग्राहविधिवत्पुनः॥2.104.14॥<br>
तंमत्तमिवमातङ्गंनिःश्वसन्तंपुनःपुनः।<br>
भ्रातरंभरतंरामःपरिष्वज्येदमब्रवीत्॥2.104.15॥<br>
कुलीनःसत्त्वसम्पन्नस्तेजस्वीचरितव्रतः।<br>
राज्यहेतोःकथंपापमाचरेत्त्वद्विधोजनः॥2.104.16॥<br>
नदोषंत्वयिपश्यामिसूक्ष्ममप्यरिसूदन।<br>
नचापिजननींबाल्यात्त्वंविगर्हितुमर्हसि॥2.104.17॥<br>
कामकारोमहाप्राज्ञगुरूणांसर्वदाऽनघ।<br>
उपपन्नेषुदारेषुपुत्रेषुचविधीयते॥2.104.18॥<br>
वयमस्ययथालोकेसङ्ख्याताःसौम्यसाधुभिः।<br>
भार्य्याःपुत्राश्चशिष्याश्चत्वमनुज्ञातुमर्हसि॥2.104.19॥<br>
वनेवाचीरवसनंसौम्यकृष्णाजिनाम्बरम्।<br>
राज्येवापिमहाराजोमांवासयितुमीश्वरः॥2.104.20॥<br>
यावत्पितरिधर्मज्ञेगौरवंलोकसत्कृतम्।<br>
तावद्धर्मभृतांश्रेष्ठजनन्यामपिगौरवम्॥2.104.21॥<br>
एताभ्यांधर्मशीलाभ्यांवनंगच्छेतिराघव।<br>
मातापितृभ्यामुक्तोऽहंकथमन्यत्समाचरे॥2.104.22॥<br>
त्वयाराज्यमयोध्यायांप्राप्तव्यंलोकसत्कृतम्।<br>
वस्तव्यंदण्डकारण्येमयावल्कलवाससा॥2.104.23॥<br>
एवंकृत्वामहाराजोविभागंलोकसन्निधौ।<br>
व्यादिश्यचमहातेजादिवंदशरथोगतः॥2.104.24॥<br>
सचप्रमाणंधर्मात्माराजालोकगुरुस्तव।<br>
पित्रादत्तंयथाभागमुपभोक्तुंत्वमर्हसि॥2.104.25॥<br>
चतुर्दशसमाःसौम्यदण्डकारण्यमाश्रितः।<br>
उपभोक्ष्येत्वहंदत्तंभागंपित्रामहात्मना॥2.104.26॥<br>
यदब्रवीन्मांनरलोकसत्कृतःपितामहात्माविबुधाधिपोपमः।<br>
तदेवमन्येपरमात्मनोहितंनसर्वलोकेश्वरभावमप्यहम्॥2.104.27॥<script>ac.playbackRate=0.5</script>