<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-094-Chitra_Kute_Rama_Sita_Samvadaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
दीर्घकालोषितस्तस्मिन्गिरौगिरिवनप्रियः।<br>
वैदेह्याःप्रियमाकांक्षन्स्वंचचित्तंविलोभयन्॥2.94.1॥<br>
अथदाशरथिश्चित्रंचित्रकूटमदर्शयत्।<br>
भार्य्याममरसङ्काशःशचीमिवपुरन्दरः॥2.94.2॥<br>
नराज्याद्भ्रंशनंभद्रेनसुहृद्भिर्विनाभवः।<br>
मनोमेबाधतेदृष्ट्वारमणीयमिमंगिरिम्॥2.94.3॥<br>
पश्येममचलंभद्रेनानाद्विजगणायुतम्।<br>
शिखरैःखमिवोद्विद्धैर्द्धातुमद्भिर्विभूषितम्॥2.94.4॥<br>
केचिद्रजतसङ्काशाःकेचित्क्षतजसन्निभाः।<br>
पीतमाञ्जिष्ठवर्णाश्चकेचिन्मणिवरप्रभाः॥2.94.5॥<br>
पुष्पार्ककेतकाभाश्चकेचिज्ज्योतीरसप्रभाः।<br>
विराजन्तेऽचलेन्द्रस्यदेशाधातुविभूषिताः॥2.94.6॥<br>
नानामृगगणद्वीपितरक्ष्वृक्षगणैर्वृतः।<br>
अदुष्टैर्भात्ययंशैलोबहुपक्षिसमायुतः॥2.94.7॥<br>
आम्रजम्ब्वसनैर्लोध्रैःप्रियालैःपनसैर्धवैः।<br>
अङ्कोलैर्भव्यतिनिशैर्बिल्वतिन्दुकवेणुभिः॥2.94.8॥<br>
काश्मर्यरिष्टवरुणैर्मधूकैस्तिलकैस्तथा।<br>
बदर्य्यामलकैर्नीपैर्वेत्रधन्वनबीजकैः॥2.94.9॥<br>
पुष्पवद्भिःफलोपेतैश्छायावद्भिर्मनोरमैः।<br>
एवमादिभिराकीर्णःश्रियंपुष्यत्ययंगिरिः॥2.94.10॥<br>
शैलप्रस्थेषुरम्येषुपश्येमान्रोमहर्षणान्।<br>
किन्नरान्द्वन्द्वशोभद्रेरममाणान्मनस्विनः॥2.94.11॥<br>
शाखावसक्तान्खङ्गांश्चप्रवराण्यम्बराणिच।<br>
पश्चविद्याधरस्त्रीणांक्रीडोद्देशान्मनोरमान्॥2.94.12॥<br>
जलप्रपातैरुद्भेदैर्निष्यन्दैश्चक्वचित्क्वचित्।<br>
स्रवद्भिर्भात्ययंशैलःस्रवन्मदइवद्विपः॥2.94.13॥<br>
गुहासमीरणोगन्धान्नानापुष्पभवान्वहन्।<br>
घ्राणतर्प्पणमभ्येत्यकंनरंनप्रहर्षयेत्॥2.94.14॥<br>
यदीहशरदोऽनेकास्त्वयासार्द्धमनिन्दिते।<br>
लक्ष्मणेनचवत्स्यामिनमांशोकःप्रधक्ष्यति॥2.94.15॥<br>
बहुपुष्पफलेरम्येनानाद्विजगणायुते।<br>
विचित्रशिखरेह्यस्मिन्रतवानस्मिभामिनि॥2.94.16॥<br>
अनेनवनवासेनमयाप्राप्तंफलद्वयम्।<br>
पितुश्चानृणताधर्मेभरतस्यप्रियंतथा॥2.94.17॥<br>
वैदेहिरमसेकच्चिच्चित्रकूटेमयासह।<br>
पश्यन्तीविविधान्भावान्मनोवाक्कायसंयतान्॥2.94.18॥<br>
इदमेवामृतंप्राहूराज्ञिराजर्षयःपरे।<br>
वनवासंभवार्थायप्रेत्यमेप्रपितामहाः॥2.94.19॥<br>
शिलाःशैलस्यशोभन्तेविशालाःशतशोऽभितः।<br>
बहुलाबहुलैर्वर्णैर्नीलपीतसितारुणैः॥2.94.20॥<br>
निशिभान्त्यचलेन्द्रस्यहुताशनशिखाइव।<br>
ओषध्यःस्वप्रभालक्ष्याभ्राजमानाःसहस्रशः॥2.94.21॥<br>
केचित्क्षयनिभादेशाःकेचिदुद्यानसन्निभाः।<br>
केचिदेकशिलाभान्तिपर्वतस्यास्यभामिनि॥2.94.22॥<br>
भित्त्वेववसुधांभातिचित्रकूटःसमुत्थितः।<br>
चित्रकूटस्यकूटोऽसौदृश्यतेसर्वतःशुभः॥2.94.23॥<br>
कुष्ठपुन्नागस्थगरभूर्जपत्रोत्तरच्छदान्।<br>
कामिनांस्वास्तरान्पश्यकुशेशयदलायुतान्॥2.94.24॥<br>
मृदिताश्चापविद्धाश्चदृश्यन्तेकमलस्रजः।<br>
कामिभिर्वनितेपश्यफलानिविविधानिच॥2.94.25॥<br>
वस्वौकसारांनलिनीमत्येतीवोत्तरान्कुरून्।<br>
पर्वतश्चित्रकूटोऽसौबहुमूलफलोदकः॥2.94.26॥<br>
इमंतुकालंवनितेविजह्रिवांस्त्वयाचसीतेसहलक्ष्मणेनच।<br>
रतिंप्रपत्स्येकुलधर्मवर्द्धनींसतांपथिस्वैर्नियमैःपरैःस्थितः॥2.94.27॥</div></div><script>ac.playbackRate=0.5+parseInt(slider.value)/200</script></body>
</html>