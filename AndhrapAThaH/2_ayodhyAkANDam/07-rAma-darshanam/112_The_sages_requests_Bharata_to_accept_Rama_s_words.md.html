<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-112-Padukaa_Pradaanam.mp3" type="audio/mpeg"></audio><br>
<br>
तमप्रतिमतेजोभ्यांभ्रातृभ्यांरोमहर्षणम्।<br>
विस्मिताःसङ्गमंप्रेक्ष्यसमवेतामहर्षयः॥2.112.1॥<br>
अन्तर्हितास्त्वृषिगणाःसिद्धाश्चपरमर्षयः।<br>
तौभ्रातरौमहात्मानौमहात्मानौकाकुत्स्थौप्रशशंसिरे॥2.112.2॥<br>
सधन्योयस्यपुत्रौद्वौधर्मज्ञौधर्मविक्रमौ।<br>
श्रुत्वावयंहिसम्भाषामुभयोःस्पृहयामहे॥2.112.3॥<br>
ततस्त्वृषिगणाःक्षिप्रंदशग्रीववधैषिणः।<br>
भरतंराजशार्दूलमित्यूचुःसङ्गतावचः॥2.112.4॥<br>
कुलेजातमहाप्राज्ञमहावृत्तमहायशः।<br>
ग्राह्यंरामस्यवाक्यंतेपितरंयद्यवेक्षसे॥2.112.5॥<br>
सदानृणमिमंरामंवयमिच्छामहेपितुः।<br>
अनृणत्वाच्चकैकेय्याःस्वर्गंदशरथोगतः॥2.112.6॥<br>
एतावदुक्त्वावचनंगन्धर्वाःसमहर्षयः।<br>
राजर्षयश्चैवतदासर्वेस्वांस्वांगतिंगताः॥2.112.7॥<br>
ह्लादितस्तेनवाक्येनशुभेनशुभदर्शनः।<br>
रामःसंहृष्टवदनस्तानृषीनभ्यपूजयत्॥2.112.8॥<br>
स्रस्तगात्रस्तुभरतःसवाचासज्जमानया।<br>
कृताञ्जलिरिदंवाक्यंराघवंपुनरब्रवीत्॥2.112.9॥<br>
राजधर्ममनुप्रेक्ष्यकुलधर्मानुसन्ततिम्।<br>
कर्त्तुमर्हसिकाकुत्स्थमममातुश्चयाचनाम्॥2.112.10॥<br>
रक्षितुंसुमहद्राज्यमहमेकस्तुनोत्सहे।<br>
पौरजानपदांश्चापिरक्तान्रञ्जयितुंतथा॥2.112.11॥<br>
ज्ञातयश्चहियोधाश्चमित्राणिसुहृदश्चनः।<br>
त्वामेवप्रतिकांक्षन्तेपर्जन्यमिवकर्षकाः॥2.112.12॥<br>
इदंराज्यंमहाप्राज्ञस्थापयप्रतिपद्यहि।<br>
शक्तिमानसिकाकुत्स्थलोकस्यपरिपालने॥2.112.13॥<br>
इत्युक्त्वान्यपतद्भ्रातुःपादयोर्भरतस्तदा।<br>
भृशंसम्प्रार्थयामासराममेवप्रियंवदः॥2.112.14॥<br>
तमङ्केभ्रातरंकृत्वारामोवचनमब्रवीत्।<br>
श्यामंनलिनपत्राक्षंमत्तहंसस्वरंस्वयम्॥2.112.15॥<br>
आगतात्वामियंबुद्धिःस्वजावैनयिकीचया।<br>
भृशमुत्सहसेतातरक्षितुंपृथिवीमपि॥2.112.16॥<br>
अमात्यैश्चसुहृद्भिश्चबुद्धिमद्भिश्चमन्त्रिभिः।<br>
सर्वकार्याणिसम्मन्त्र्यसुमहान्त्यपिकारय॥2.112.17॥<br>
लक्ष्मीश्चन्द्रादपेयाद्वाहिमवान्वाहिमंत्यजेत्।<br>
अतीयात्सागरोवेलांनप्रतिज्ञामहंपितुः॥2.112.18॥<br>
कामाद्वातातलोभाद्वामात्रातुभ्यमिदंकृतम्।<br>
नतन्मनसिकर्त्तव्यंवर्त्तितव्यंचमातृवत्॥2.112.19॥<br>
एवंब्रुवाणंभरतःकौसल्यासुतमब्रवीत्।<br>
तेजसादित्यसङ्काशंप्रतिपच्चन्द्रदर्शनम्॥2.112.20॥<br>
अधिरोहार्यपादाभ्यांपादुकेहेमभूषिते।<br>
एतेहिसर्वलोकस्ययोगक्षेमंविधास्यतः॥2.112.21॥<br>
सोऽधिरुह्यनरव्याघ्रःपादुकेह्यवरुह्यच।<br>
प्रायच्छत्सुमहातेजाभरतायमहात्मने॥2.112.22॥<br>
सपादुकेसम्प्रणम्यरामंवचनमब्रवीत्।<br>
चतुर्दशहिवर्षाणिजटाचीरधरोह्यहम्॥2.112.23॥<br>
फलमूलाशनोवीरभवेयंरघुनन्दन।<br>
तवागमनमाकांक्षन्वसन्वैनगराद्बहिः॥2.112.24॥<br>
चतुर्दशेहिसम्पूर्णेवर्षेऽहनिरघूत्तम।<br>
नद्रक्ष्यामियदित्वांतुप्रवेक्ष्यामिहुताशनम्॥2.112.25॥<br>
तथेतिचप्रतिज्ञायतंपरिष्वज्यसादरम्।<br>
शत्रुघ्नंचपरिष्वज्यभरतंचेदमब्रवीत्॥2.112.26॥<br>
मातरंरक्षकैकेयींमारोषंकुरुतांप्रति।<br>
मयाचसीतयाचैवशप्तोऽसिरघुसत्तम॥2.112.27॥<br>
इत्युक्त्वाऽश्रुपरीताक्षोभ्रातरंविससर्जह॥2.112.28॥<br>
सपादुकेतेभरतःप्रतापवान्स्वलङ्कृतेसम्परिपूज्यधर्मवित्।<br>
प्रदक्षिणंचैवचकारराघवंचकारचैवोत्तमनागमूर्द्धनि॥2.112.29॥<br>
अथानुपूर्व्यात्प्रतिनन्द्यतंजनंगुरूंश्चमन्त्रिप्रकृतीस्तथानुजौ।<br>
व्यसर्जयद्राघववंशवर्द्धनःस्थिरःस्वधर्मेहिमवानिवाचलः॥2.112.30॥<br>
तंमातरोबाष्पगृहीतकण्ठ्योदुःखेननामन्त्रयितुंहिशेकुः।<br>
सत्वेवमातॄरभिवाद्यसर्वारुदन्कुटींस्वांप्रविवेशरामः॥2.112.31॥<script>ac.playbackRate=0.5</script>