<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-090-Bharadwaja_Darshanam.mp3" type="audio/mpeg"></audio><br>
<br>
भरद्वाजाश्रमंदृष्ट्वाक्रोशादेवनरर्षभः।<br>
बलंसर्वमवस्थाप्यजगामसहमन्त्रिभिः॥2.90.1॥<br>
पद्भ्यामेवहिधर्मज्ञोन्यस्तशस्त्रपरिच्छदः।<br>
वसानोवाससीक्षौमेपुरोधायपुरोधसम्॥2.90.2॥<br>
ततःसन्दर्शनेतस्यभरद्वाजस्यराघवः।<br>
मन्त्रिणस्तानवस्थाप्यजगामानुपुरोहितम्॥2.90.3॥<br>
वसिष्ठमथदृष्ट्वैवभरद्वाजोमहातपाः।<br>
सञ्चचालासनात्तूर्णंशिष्यानर्ध्यमितिब्रुवन्॥2.90.4॥<br>
अबुध्यतमहातेजाःसुतंदशरथस्यतम्\*।<br>
वसिष्ठसाहचर्य्यादितिभावः॥2.90.5॥<br>
ताभ्यामर्ध्यंचपाद्यंचदत्त्वापश्चात्फलानिच।<br>
आनुपूर्व्याच्चधर्मज्ञःपप्रच्छकुशलंकुले॥2.90.6॥<br>
अयोध्यायांबलेकोशेमित्रेष्वपिचमन्त्रिषु।<br>
जानन्दशरथंवृत्तंनराजानमुदाहरत्॥2.90.7॥<br>
वसिष्ठोभरतश्चैनंपप्रच्छतुरनामयम्।<br>
शरीरेऽग्निषुवृक्षेषुशिष्येषुमृगपक्षिषु॥2.90.8॥<br>
तथेतितत्प्रतिज्ञायभरद्वाजोमहातपाः।<br>
भरतंप्रत्युवाचेदंराघवस्नेहबन्धनात्॥2.90.9॥<br>
किमिहागमनेकार्य्यंतवराज्यंप्रशासतः।<br>
एतदाचक्ष्वमेसर्वंनहिमेशुद्ध्यतेमनः॥2.90.10॥<br>
सुषुवेयममित्रघ्नंकौसल्यानन्दवर्द्धनम्।<br>
भ्रात्रासहसभार्योयश्चिरंप्रव्राजितोवनम्॥2.90.11॥<br>
नियुक्तःस्त्रीनियुक्तेनपित्रायोऽसौमहायशाः।<br>
वनवासीभवेतीहसमाःकिलचतुर्दश॥2.90.12॥<br>
कच्चिन्नतस्यापापस्यपापंकर्तुमिहेच्छसि।<br>
अकण्टकंभोक्तुमनाराज्यंतस्यानुजस्यच॥2.90.13॥<br>
एवमुक्तोभरद्वाजंभरतःप्रत्युवाचह।<br>
पर्य्यश्रुनयनोदुःखाद्वाचासंसज्जमानया॥2.90.14॥<br>
हतोऽस्मियदिमामेवंभगवानपिमन्यते।<br>
मत्तोनदोषमाशङ्केनैवंमामनुशाधिहि॥2.90.15॥<br>
नचैतदिष्टंमातामेयदवोचन्मदन्तरे।<br>
नाहमेतेनतुष्टश्चनतद्वचनमाददे॥2.90.16॥<br>
अहंतुतंनरव्याघ्रमुपयातःप्रसादकः।<br>
प्रतिनेतुमयोध्यांचपादौतस्याभिवन्दितुम्॥2.90.17॥<br>
त्वंमामेवङ्गतंमत्वाप्रसादंकर्तुमर्हसि।<br>
शंसमेभगवन्रामःक्वसम्प्रतिमहीपतिः॥2.90.18॥<br>
वसिष्ठादिभिर्ऋत्विग्भिर्याचितोभगवांस्ततः।<br>
उवाचतंभरद्वाजःप्रसादाद्भरतंवचः॥2.90.19॥<br>
त्वय्येतत्पुरुषव्याघ्रयुक्तंराघववंशजे।<br>
गुरुवृत्तिर्दमश्चैवसाधूनांचानुयायिता॥2.90.20॥<br>
जानेचैतन्मनःस्थंतेदृढीकरणमस्त्विति।<br>
अपृच्छंत्वांतथात्यर्थंकीर्त्तिंसमभिवर्द्धयन्॥2.90.21॥<br>
जानेचरामंधर्म्मज्ञंससीतंसहलक्ष्मणम्।<br>
असौवसतितेभ्राताचित्रकूटेमहागिरौ॥2.90.22॥<br>
श्वस्तुगन्तासितंदेशंवसाद्यसहमन्त्रिभिः।<br>
एतंमेकुरुसुप्राज्ञकामंकामार्थकोविद॥2.90.23॥<br>
ततस्तथेत्येवमुदारदर्शनःप्रतीतरूपोभरतोऽब्रवीद्वचः।<br>
चकारबुद्धिंचतदातदाश्रमेनिशानिवासायनराधिपात्मजः॥2.90.24॥<script>ac.playbackRate=0.5</script>