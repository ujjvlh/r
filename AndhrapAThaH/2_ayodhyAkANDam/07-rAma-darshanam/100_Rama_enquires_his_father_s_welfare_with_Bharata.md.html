<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-100-Ramasya_Kushala_Prashnaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
जटिलंचीरवसनंप्राञ्जलिंपतितंभुवि।<br>
ददर्शरामोदुर्दर्शंयुगान्तेभास्करंयथा॥2.100.1॥<br>
कथञ्चिदभिविज्ञायविवर्णवदनंकृशम्।<br>
भ्रातरंभरतंरामःपरिजग्राहबाहुना॥2.100.2॥<br>
आघ्रायरामस्तंमूर्ध्निपरिष्वज्यचराघवः।<br>
अङ्केभरतमारोप्यपर्यपृच्छत्समाहितः॥2.100.3॥<br>
क्वनुतेऽभूत्पितातातयदरण्यंत्वमागतः।<br>
नहित्वंजीवतस्तस्यवनमागन्तुमर्हसि॥2.100.4॥<br>
चिरस्यबतपश्यामिदूराद्भरतमागतम्।<br>
दुष्प्रतीकमरण्येऽस्मिन्किंतातवनमागतः॥2.100.5॥<br>
कच्चिद्धारयतेतातराजायत्त्वमिहागतः।<br>
कच्चिन्नदीनःसहसाराजालोकान्तरंगतः॥2.100.6॥<br>
कच्चित्सौम्यनतेराज्यंभ्रष्टंबालस्यशाश्वतम्॥2.100.7॥<br>
कच्चिच्छुश्रूषसेतातपितरंसत्यविक्रमम्॥2.100.8॥<br>
कच्चिद्दशरथोराजाकुशलीसत्यसङ्गरः।<br>
राजसूयाश्वमेधानामाहर्त्ताधर्मनिश्चयः॥2.100.9॥<br>
सकच्चिद्ब्राह्मणोविद्वान्धर्मनित्योमहाद्युतिः।<br>
इक्ष्वाकूणामुपाध्यायोयथावत्तातपूज्यते॥2.100.10॥<br>
सातातकच्चित्कौसल्यासुमित्राचप्रजावती।<br>
सुखिनीकच्चिदार्य्याचदेवीनन्दतिकैकयी॥2.100.11॥<br>
कच्चिद्विनयसम्पन्नःकुलपुत्रोबहुश्रुतः।<br>
अनसूयुरनुद्रष्टासत्कृतस्तेपुरोहितः॥2.100.12॥<br>
कच्चिदग्निषुतेयुक्तोविधिज्ञोमतिमानृजुः।<br>
हुतंचहोष्यमाणंचकालेवेदयतेसदा॥2.100.13॥<br>
कच्चिद्देवान्पितॄन्मातॄर्गुरून्पितृसमानपि।<br>
वृद्धांश्चततवैद्यांश्चब्राह्मणांश्चाभिमन्यसे॥2.100.14॥<br>
इष्वस्त्रवरसम्पन्नमर्थशास्त्रविशारदम्।<br>
सुधन्वानमुपाध्यायंकच्चित्त्वंतातमन्यसे॥2.100.15॥<br>
कच्चिदात्मसमाःशूराःश्रुतवन्तोजितेन्द्रियाः।<br>
कुलीनाश्चेङ्गितज्ञाश्चकृतास्तेतातमन्त्रिणः॥2.100.16॥<br>
मन्त्रोविजयमूलंहिराज्ञांभवतिराघव।<br>
सुसंवृतोमन्त्रधरैरमात्यैःशास्त्रकोविदैः॥2.100.17॥<br>
कच्चिन्निद्रावशंनैषीःकच्चित्कालेप्रबुध्यसे।<br>
कच्चिच्चापररात्रेषुचिन्तयस्यर्थनैपुणम्॥2.100.18॥<br>
कच्चिन्मन्त्रयसेनैकःकच्चिन्नबहुभिःसह।<br>
कच्चित्तेमन्त्रितोमन्त्रोराष्ट्रंनपरिधावति॥2.100.19॥<br>
कच्चिदर्थंविनिश्चित्यलघुमूलंमहोदयम्।<br>
क्षिप्रमारभसेकर्त्तुंनदीर्घयसिराघव॥2.100.20॥<br>
कच्चित्तेसुकृतान्येवकृतरूपाणिवापुनः।<br>
विदुस्तेसर्वकार्याणिनकर्त्तव्यानिपार्थिवाः॥2.100.21॥<br>
कच्चिन्नतर्कैर्युक्त्यावायेचाप्यपरिकीर्तिताः।<br>
त्वयावावाऽमात्यैर्बुध्यतेतातमन्त्रितम्॥2.100.22॥<br>
कच्चित्सहस्रान्मूर्खाणामेकमिच्छसिपण्डितम्।<br>
पण्डितोह्यर्थकृच्छ्रेषुकुर्य्यान्निःश्रेयसंमहत्॥2.100.23॥<br>
सहस्राण्यपिमूर्खाणांयद्युपास्तेमहीपतिः।<br>
अथवाप्ययुतान्येवनास्तितेषुसहायता॥2.100.24॥<br>
एकोप्यमात्योमेधावीशूरोदक्षोविचक्षणः।<br>
राजानंराजमात्रंवाप्रापयेन्महतींश्रियम्॥2.100.25॥<br>
कच्चिन्मुख्यामहत्स्वेवमध्यमेषुचमध्यमाः।<br>
जघन्यास्तुजघन्येषुभृत्याःकर्मसुयोजिताः॥2.100.26॥<br>
अमात्यानुपधातीतान्पितृपैतामहाञ्छुचीन्।<br>
श्रेष्ठान्श्रेष्ठेषुकच्चित्त्वंनियोजयसिकर्मसु॥2.100.27॥<br>
कच्चिन्नोग्रेणदण्डेनभृशमुद्वेजितप्रजम्।<br>
राष्ट्रंतवानुजानन्तिमन्त्रिणःकैकयीसुत॥2.100.28॥<br>
कच्चित्त्वांनावजानन्तियाजकाःपतितंयथा।<br>
उग्रप्रतिग्रहीतारंकामयानमिवस्त्रियः॥2.100.29॥<br>
उपायकुशलंवैद्यंभृत्यसन्दूषणेरतम्।<br>
शूरमैश्वर्यकामंचयोनहन्तिसवध्यते॥2.100.30॥<br>
कच्चिद्धृष्टश्चशूरश्चमतिमान्धृतिमाञ्छुचिः।<br>
कुलीनश्चानुरक्तश्चदक्षःसेनापतिःकृतः॥2.100.31॥<br>
बलवन्तश्चकच्चित्तेमुख्यायुद्धविशारदाः।<br>
दृष्टापदानाविक्रान्तास्त्वयासत्कृत्यमानिताः॥2.100.32॥<br>
कच्चिद्बलस्यभक्तंचवेतनंचयथोचितम्।<br>
सम्प्राप्तकालंदातव्यंददासिनविलम्बसे॥2.100.33॥<br>
कालातिक्रमणाच्चैवभक्तवेतनयोर्भृताः।<br>
भर्त्तुःकुप्यन्तिदुष्यन्तिसोऽनर्थःसुमहान्स्मृतः॥2.100.34॥<br>
कच्चित्सर्वेऽनुरक्तास्त्वांकुलपुत्राःप्रधानतः।<br>
कच्चित्प्राणांस्तवार्थेषुसन्त्यजन्तिसमाहिताः॥2.100.35॥<br>
कच्चिज्जानपदोविद्वान्दक्षिणःप्रतिभानवान्।<br>
यथोक्तवादीदूतस्तेकृतोभरतपण्डितः॥2.100.36॥<br>
कच्चिदष्टादशान्येषुस्वपक्षेदशपञ्चच।<br>
त्रिभिस्त्रिभिरविज्ञातैर्वेत्सितीर्थानिचारकैः॥2.100.37॥<br>
कच्चिद्व्यपास्तानहितान्प्रतियातांश्चसर्वदा।<br>
दुर्बलाननवज्ञायवर्त्तसेरिपुसूदन॥2.100.38॥<br>
कच्चिन्नलोकायतिकान्ब्राह्मणांस्तातसेवसे।<br>
अनर्थकुशलाह्येतेबालाःपण्डितमानिनः॥2.100.39॥<br>
धर्मशास्त्रेषुमुख्येषुविद्यमानेषुदुर्बुधाः।<br>
बुद्धिमान्वीक्षिकींप्राप्यनिरर्थंप्रवदन्तिते॥2.100.40॥<br>
वीरैरध्युषितांपूर्वमस्माकंतातपूर्वकैः।<br>
सत्यनामांदृढद्वारांहस्त्यश्वरथसङ्कुलाम्॥2.100.41॥<br>
ब्राह्मणैःक्षत्त्रियैर्वैश्यैःस्वकर्मनिरतैःसदा।<br>
जितेन्द्रियैर्महोत्साहैर्वृतामार्यैःसहस्रशः॥2.100.42॥<br>
प्रासादैर्विविधाकारैर्वृतांवैद्यजनाकुलाम्।<br>
कच्चित्सुमुदितांस्फीतामयोध्यांपरिरक्षसि॥2.100.43॥<br>
कच्चिच्चित्यशतैर्जुष्टःसुनिविष्टजनाकुलः।<br>
देवस्थानैःप्रपाभिश्चतटाकैश्चोपशोभितः॥2.100.44॥<br>
प्रहृष्टनरनारीकःसमाजोत्सवशोभितः।<br>
सुकृष्टसीमापशुमान्हिंसाभिःपरिवर्जितः॥2.100.45॥<br>
अदेवमातृकोरम्यःश्वापदैःपरिवर्जितः।<br>
परित्यक्तोभयैःसर्वैःखनिभिश्चोपशोभितः॥2.100.46॥<br>
विवर्जितोनरैःपापैर्ममपूर्वैःसुरक्षितः।<br>
कच्चिज्जनपदःस्फीतःसुखंवसतिराघव॥2.100.47॥<br>
कच्चित्तेदयिताःसर्वेकृषिगोरक्षजीविनः।<br>
वार्त्तायांसंश्रितस्तातलोकोहिसुखमेधते॥2.100.48॥<br>
तेषांगुप्तिपरीहारैःकच्चित्तेभरणंकृतम्।<br>
रक्ष्याहिराज्ञाधर्मेणसर्वेविषयवासिनः॥2.100.49॥<br>
कच्चित्स्त्रियःसान्त्वयसिकच्चित्ताश्चसुरक्षिताः।<br>
कच्चिन्नश्रद्दधास्यासांकच्चिद्गुह्यंनभाषसे॥2.100.50॥<br>
कच्चिन्नागवनंगुप्तंकच्चित्तेसन्तिधेनुकाः।<br>
कच्चिन्नगणिकाश्वानांकुञ्जराणांचतृप्यसि॥2.100.51॥<br>
कच्चिद्दर्शयसेनित्यंमनुष्याणांविभूषितम्।<br>
उत्थायोत्थायपूर्वाह्णेराजपुत्रमहापथे॥2.100.52॥<br>
कच्चिन्नसर्वेकर्मान्ताःप्रत्यक्षास्तेऽविशङ्कया।<br>
सर्वेवापुनरुत्सृष्टामध्यमेवात्रकारणम्॥2.100.53॥<br>
कच्चित्सर्वाणिदुर्गाणिधनधान्यायुधोदकैः।<br>
यन्त्रैश्चपरिपूर्णानितथाशिल्पिधनुर्द्धरै॥2.100.54॥<br>
आयस्तेविपुलःकच्चित्कच्चिदल्पतरोव्ययः।<br>
अपात्रेषुनतेकच्चित्कोशोगच्छतिराघव॥2.100.55॥<br>
देवतार्थेचपित्रर्थेब्राह्मणाभ्यागतेषुच।<br>
योधेषुमित्रवर्गेषुकच्चिद्गच्छतितेव्ययः॥2.100.56॥<br>
कच्चिदार्य्योविशुद्धात्माऽऽक्षारितश्चोरकर्मणा।<br>
अपृष्टःशास्त्रकुशलैर्नलोभाद्वध्यतेशुचिः॥2.100.57॥<br>
गृहीतश्चैवपृष्टश्चकालेदृष्टःसकारणः।<br>
कच्चिन्नमुच्यतेचोरोधनलोभान्नरर्षभ॥2.100.58॥<br>
व्यसनेकच्चिदाढ्यस्यदुर्गतस्यचराघव।<br>
अर्थंविरागाःपश्यन्तितवामात्याबहुश्रुताः॥2.100.59॥<br>
यानिमिथ्याभिशस्तानांपतन्त्यस्राणिराघव।<br>
तानिपुत्रपशून्घ्नन्तिप्रीत्यर्थमनुशासतः॥2.100.60॥<br>
कच्चिद्वृद्धांश्चबालांश्चवैद्यमुख्यांश्चराघव।<br>
दानेनमनसावाचात्रिभिरेतैर्बुभूषसे॥2.100.61॥<br>
कच्चिद्गुरूंश्चवृद्धांश्चतापसान्देवतातिथीन्।<br>
चैत्यांश्चसर्वान्सिद्धार्थान्ब्राह्मणांश्चनमस्यसि॥2.100.62॥<br>
कच्चिदर्थेनवाधर्ममर्थंधर्मेणवापुनः।<br>
उभौवाप्रीतिलोभेनकामेनचनबाधसे॥2.100.63॥<br>
कच्चिदर्थंचधर्मंचकामंचजयतांवर।<br>
विभज्यकालेकालज्ञसर्वान्वरदसेवसे॥2.100.64॥<br>
कच्चित्तेब्राह्मणाःशर्मसर्वशास्त्रार्थकोविदाः।<br>
आशंसन्तेमहाप्राज्ञपौरजानपदैःसह॥2.100.65॥<br>
नास्तिक्यमनृतंक्रोधंप्रमादंदीर्घसूत्रताम्।<br>
अदर्शनंज्ञानवतामालस्यंपञ्चवृत्तिताम्॥2.100.66॥<br>
एकचिन्तनमर्थानामनर्थज्ञैश्चमन्त्रणम्।<br>
निश्चितानामनारम्भंमन्त्रस्यापरिरक्षणम्॥2.100.67॥<br>
मङ्गलस्याप्रयोगंचप्रत्युत्थानंचसर्वतः।<br>
कच्चित्त्वंवर्जयस्येतान्राजदोषांश्चतुर्दश॥2.100.68॥<br>
दशपञ्चचतुर्वर्गान्सप्तवर्गंचतत्त्वतः।<br>
अष्टवर्गंत्रिवर्गंचविद्यास्तिस्रश्चराघव॥2.100.69॥<br>
इन्द्रियाणांजयंबुद्ध्वाषाङ्गुण्यंदैवमानुषम्।<br>
कृत्यंविंशतिवर्गञ्चतथाप्रकृतिमण्डलम्॥2.100.70॥<br>
यात्रादण्डविधानञ्चद्वियोनीसन्धिविग्रहौ।<br>
कच्चिदेतान्महाप्राज्ञयथावदनुमन्यसे॥2.100.71॥<br>
मन्त्रिभिस्त्वंयथोद्दिष्टैश्चतुर्भिस्त्रिभिरेववा।<br>
कच्चित्समस्तैर्व्यस्तैश्चमन्त्रमन्त्रयसेमिथः॥2.100.72॥<br>
कच्चित्तेसफलावेदाःकच्चित्तेसफलाःक्रियाः।<br>
कच्चित्तेसफलादाराःकच्चित्तेसफलंश्रुतम्॥2.100.73॥<br>
कच्चिदेषैवतेबुद्धिर्यथोक्ताममराघव।<br>
आयुष्याचयशस्याचधर्मकामार्थसंहिता॥2.100.74॥<br>
यांवृत्तिंवर्त्ततेतातोयांचनःप्रपितामहाः।<br>
तांवृत्तिंवर्त्तसेकच्चिद्याचसत्पथगाशुभा॥2.100.75॥<br>
कच्चित्स्वादुकृतंभोज्यमेकोनाश्नासिराघव।<br>
कच्चिदाशंसमानेभ्योमित्रेभ्यःसम्प्रयच्छसि॥2.100.76॥<br>
राजातुधर्मेणहिपालयित्वामहामतिर्दण्डधरःप्रजानाम्।<br>
अवाप्यकृत्स्नांवसुधांयथावदितश्च्युतःस्वर्गमुपैतिविद्वान्॥2.100.77॥</div></div><script>ac.playbackRate=0.5</script></body>
</html>