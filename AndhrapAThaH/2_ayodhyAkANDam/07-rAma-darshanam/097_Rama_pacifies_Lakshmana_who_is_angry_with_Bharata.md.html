<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-097-Lakshmana_Pari_Santvanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सुसंरब्धंतुसौमित्रिंलक्ष्मणंक्रोधमूर्च्छितम्।<br>
रामस्तुपरिसान्त्व्याथवचनंचेदमब्रवीत्॥2.97.1॥<br>
किमत्रधनुषाकार्यमसिनावासचर्मणा।<br>
महेष्वासेमहाप्राज्ञेभरतेस्वयमागते॥2.97.2॥<br>
पितुःसत्यंप्रतिश्रुत्यहत्वाभरतमागतम्।<br>
किंकरिष्यामिराज्येनसापवादेनलक्ष्मण॥2.97.3॥<br>
यद्द्रव्यंबान्धवानांवामित्राणांवाक्षयेभवेत्।<br>
नाहंतत्प्रतिगृह्णीयांभक्षान्विषकृतानिव॥2.97.4॥<br>
धर्ममर्थंचकामंचपृथिवींचापिलक्ष्मण।<br>
इच्छामिभवतामर्थेएतत्प्रतिश्रृणोमिते॥2.97.5॥<br>
भ्रातॄणांसङ्ग्रहार्थंचसुखार्थंचापिलक्ष्मण।<br>
राज्यमप्यहमिच्छामिसत्येनायुधमालभे॥2.97.6॥<br>
नेयंमममहीसौम्यदुर्ल्लभासागराम्बरा।<br>
नहीच्छेयमधर्मेणशक्रत्वमपिलक्ष्मण॥2.97.7॥<br>
यद्विनाभरतंत्वांचशत्रुघ्नंचापिमानद।<br>
भवेन्ममसुखंकिञ्चिद्भस्मतत्कुरुतांशिखी॥2.97.8॥<br>
मन्येऽहमागतोऽयोध्यांभरतोभ्रातृवत्सलः।<br>
ममप्राणात्प्रियतरःकुलधर्ममनुस्मरन्॥2.97.9॥<br>
श्रुत्वाप्रव्राजितंमांहिजटावल्कलधारिणम्।<br>
जानक्यासहितंवीरत्वयाचपुरुषर्षभ॥2.97.10॥<br>
स्नेहेनाक्रान्तहृदयःशोकेनाकुलितेन्द्रियः।<br>
द्रष्टुमभ्यागतोह्येषभरतोनान्यथागतः॥2.97.11॥<br>
अम्बांचकैकयींरुष्यपरुषंचाप्रियंवदन्।<br>
प्रसाद्यपितरंश्रीमान्राज्यंमेदातुमागतः॥2.97.12॥<br>
प्राप्तकालंयदेषोऽस्मान्भरतोद्रष्टुमिच्छति।<br>
अस्मासुमनसाप्येषनाप्रियंकिञ्चिदाचरेत्॥2.97.13॥<br>
विप्रियंकृतपूर्वंतेभरतेनकदानुकिम्।<br>
ईदृशंवाभयंतेऽद्यभरतंयोऽत्रशङ्कसे॥2.97.14॥<br>
नहितेनिष्ठुरंवाच्योभरतोनाप्रियंवचः।<br>
अहंह्यप्रियमुक्तःस्यांभरतस्याप्रियेकृते॥2.97.15॥<br>
कथंनुपुत्राःपितरंहन्युःकस्याञ्चिदापदि।<br>
भ्रातावाभ्रातरंहन्यात्सौमित्रेप्राणमात्मनः॥2.97.16॥<br>
यदिराज्यस्यहेतोस्त्वमिमांवाचंप्रभाषसे।<br>
वक्ष्यामिभरतंदृष्ट्वाराज्यमस्मैप्रदीयताम्॥2.97.17॥<br>
उच्यमानोऽपिभरतोमयालक्ष्मणतत्त्वतः।<br>
राज्यमस्मैप्रयच्छेतिबाढमित्येववक्ष्यति॥2.97.18॥<br>
तथोक्तोधर्मशीलेनभ्रात्रातस्यहितेरतः।<br>
लक्ष्मणःप्रविवेशेवस्वानिगात्राणिलज्जया॥2.97.19॥<br>
तद्वाक्यंलक्ष्मणःश्रुत्वाव्रीडितःप्रत्युवाचह।<br>
त्वांमन्येद्रष्टुमायातःपितादशरथःस्वयम्॥2.97.20॥<br>
व्रीडितंलक्ष्मणंदृष्ट्वाराघवःप्रत्युवाचह।<br>
एषमन्येमहाबाहुरिहास्मान्द्रष्टुमागतः॥2.97.21॥<br>
अथवानौध्रुवंमन्येमन्यमानःसुखोचितौ।<br>
वनवासमनुध्यायगृहायप्रतिनेष्यति॥2.97.22॥<br>
इमांवाप्येषवैदेहीमत्यन्तसुखसेविनीम्।<br>
पितामेराघवःश्रीमान्वनादादाययास्यति॥2.97.23॥<br>
एतौतौसम्प्रकाशेतेगोत्रवन्तौमनोरमौ।<br>
वायुवेगसमौवीरजवनौतुरगोत्तमौ॥2.97.24॥<br>
सएषसुमहाकायःकम्पतेवाहिनीमुखे।<br>
नागःशत्रुञ्जयोनामवृद्धस्तातस्यधीमतः॥2.97.25॥<br>
नतुपश्यामितच्छत्त्रंपाण्डरंलोकसत्कृतम्।<br>
पितुर्दिव्यंमहाबाहोसंशयोभवतीहमे॥2.97.26॥<br>
इतीवरामोधर्मात्मासौमित्रिंतुमवाचह\*।<br>
प्रथममर्धमुत्तरार्धेनयोजनीयम्॥2.97.27॥<br>
अवतीर्य्यतुसालाग्रात्तस्मात्ससमितिञ्जयः।<br>
लक्ष्मणःप्राञ्जलिर्भूत्वातस्थौरामस्यपार्श्वतः॥2.97.28॥<br>
भरतेनापिसन्दिष्टासम्मर्दोनभवेदिति।<br>
समन्तात्तस्यशैलस्यसेनावासमकल्पयत्॥2.97.29॥<br>
अध्यर्द्धमिक्ष्वाकुचमूर्योजनंपर्वतस्यसा।<br>
पार्श्वेन्यविशदावृत्यगजवाजिरथाकुला॥2.97.30॥<br>
साचित्रकूटेभरतेनसेनाधर्मंपुरस्कृत्यविधूयदर्प्पम्।<br>
प्रसादनार्थंरघुनन्दनस्यविराजतेनीतिमताप्रणीता॥2.97.31॥</div></div><script>ac.playbackRate=0.5</script></body>
</html>