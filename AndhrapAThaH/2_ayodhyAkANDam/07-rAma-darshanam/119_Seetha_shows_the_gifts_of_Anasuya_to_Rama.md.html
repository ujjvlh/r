<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-119-Ramasya_Dandakaranya_Praveshaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
अनसूयातुधर्मज्ञाश्रुत्वातांमहतींकथाम्।<br>
पर्य्यष्वजतबाहुभ्यांशिरस्याघ्रायमैथिलीम्॥2.119.1॥<br>
यथास्वयम्वरंवृत्तंतत्सर्वंहिश्रुतंमया।<br>
रमेऽहंकथयातेतुदृढंमधुरभाषिणि॥2.119.2॥<br>
दिवसंप्रतिकीर्णानामाहारार्थंपतत्त्रिणाम्।<br>
सन्ध्याकालेनिलीनानांनिद्रार्थंश्रूयतेध्वनिः॥2.119.3॥<br>
एतेचाप्यभिषेकार्द्रामुनयःकलशोद्यताः।<br>
सहिताउपवर्तन्तेसलिलाप्लुतवल्कलाः॥2.119.4॥<br>
ऋषीणामग्निहोत्रेषुहुतेषुविधिपूर्वकम्।<br>
कपोताङ्गारुणोधूमोदृश्यतेपवनोद्धतः॥2.119.5॥<br>
अल्पपर्णाहितरवोघनीभूताःसमन्ततः।<br>
विप्रकृष्टेपिदेशेऽस्मिन्नप्रकाशन्तिवैदिशः॥2.119.6॥<br>
रजनीचरसत्त्वानिप्रचरन्तिसमन्ततः।<br>
तपोवनमृगाह्येतेवेदितीर्थेषुशेरते॥2.119.7॥<br>
सम्प्रवृद्धानिशासीतेनक्षत्रसमलङ्कृता।<br>
जोत्स्नाप्रावरणश्चन्द्रोदृश्यतेऽभ्युदितोऽम्बरे॥2.119.8॥<br>
गम्यतामनुजानामिरामस्यानुचरीभव।<br>
कथयन्त्याहिमधुरंत्वयाहंपरितोषिता॥2.119.9॥<br>
अलङ्कुरुचतावत्त्वंप्रत्यक्षंमममैथिलि।<br>
प्रीतिंजनयमेवत्सेदिव्यालङ्कारशोभिता॥2.119.10॥<br>
सातथासमलंकृत्यसीतासुरसुतोपमा।<br>
प्रणम्यशिरसातस्यैरामंत्वभिमुखीययौ॥2.119.11॥<br>
तथातुभूषितांसीतांददर्शवदतांवरः।<br>
राघवःप्रीतिदानेनतपस्विन्याजहर्षच॥2.119.12॥<br>
न्यवेदयत्ततःसर्वंसीतारामायमैथिली।<br>
प्रीतिदानंतपस्विन्यावसनाभरणस्रजम्॥2.119.13॥<br>
प्रहृष्टस्त्वभवद्रामोलक्ष्मणश्चमहारथः।<br>
मैथिल्याःसत्क्रियांदृष्ट्वामानुषेषुसुदुर्लभाम्॥2.119.14॥<br>
ततस्तांशर्वरींप्रीतःपुण्यांशशिनिभाननः।<br>
अर्चितस्तापसैःसिद्धैरुवासरघुनन्दनः॥2.119.15॥<br>
तस्यांरात्र्यांव्यतीतायामभिषिच्यहुताग्निकान्।<br>
आपृच्छेतांनरव्याघ्रौतापसान्वनगोचरान्॥2.119.16॥<br>
तावूचुस्तेवनचरास्तापसाधर्मचारिणः।<br>
वनस्यतस्यसञ्चारंराक्षसैःसमभिप्लुतम्॥2.119.17॥<br>
रक्षांसिपुरुषादानिनानारूपाणिराघव।<br>
वसन्त्यस्मिन्महारण्येव्यालाश्चरुधिराशनाः॥2.119.18॥<br>
उच्छिष्टंवाप्रमत्तंवातापसंधर्मचारिणम्।<br>
अदन्त्यस्मिन्महारण्येतान्निवारयराघव॥2.119.19॥<br>
एषपन्थामहर्षीणांफलान्याहरतांवने।<br>
अनेनतुवनंदुर्गंगन्तुंराघवतेक्षमम्॥2.119.20॥<br>
इतीवतैःप्राञ्जलिभिस्तपस्विभिर्द्विजैःकृतःस्वस्त्ययनःपरंतपः।<br>
वनंसभार्य्यःप्रविवेशराघवःसलक्ष्मणःसूर्य्यमिवाभ्रमण्डलम्॥2.119.21॥</div></div><script>ac.playbackRate=0.5</script></body>
</html>