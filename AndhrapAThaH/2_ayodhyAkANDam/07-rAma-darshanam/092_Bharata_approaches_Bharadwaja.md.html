<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-092-Bharatha_Prasthanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
ततस्तांरजनींव्युष्यभरतःसपरिच्छदः।<br>
कृतातिथ्योभरद्वाजंकामादभिजगामह॥2.92.1॥<br>
तमृषिःपुरुषव्याघ्रंप्राञ्जलिंप्रेक्ष्यचागतम्।<br>
हुताग्निहोत्रोभरतंभरद्वाजोऽभ्यभाषत॥2.92.2॥<br>
कच्चिदत्रसुखारात्रिस्तवास्मद्विषयेगता।<br>
समग्रस्तेजनःकच्चिदातिथ्येशंसमेऽनघ॥2.92.3॥<br>
तमुवाचाञ्जलिंकृत्वाभरतोऽभिप्रणम्यच।<br>
आश्रमादभिनिष्क्रान्तमृषिमुत्तमतेजसम्॥2.92.4॥<br>
सुखोषितोऽस्मिभगवन्समग्रबलवाहनः।<br>
तर्पितःसर्वकामैश्चसामात्योबलवत्त्वया॥2.92.5॥<br>
अपेतक्लमसन्तापाःसुभिक्षाःसुप्रतिश्रयाः।<br>
अपिप्रेष्यानुपादायसर्वेस्मसुसुखोषिताः॥2.92.6॥<br>
आमन्त्रयेऽहंभगवन्कामंत्वामृषिसत्तम।<br>
समीपंप्रस्थितंभ्रातुर्मैत्रेणेक्षस्वचक्षुषा॥2.92.7॥<br>
आश्रमंतस्यधर्मज्ञधार्मिकस्यमहात्मनः।<br>
आचक्ष्वकतमोमार्गःकियानितिचशंसमे॥2.92.8॥<br>
इतिपृष्टस्तुभरतंभ्रातृदर्शनलालसम्।<br>
प्रत्युवाचमहातेजाभरद्वाजोमहातपाः॥2.92.9॥<br>
भरतार्द्धतृतीयेषुयोजनेष्वजनेवने।<br>
चित्रकूटोगिरिस्तत्ररम्यनिर्दरकाननः॥2.92.10॥<br>
उत्तरंपार्श्वमासाद्यतस्यमन्दाकिनीनदी।<br>
पुष्पितद्रुमसञ्छन्नारम्यपुष्पितकानना॥2.92.11॥<br>
अनन्तरंतत्सरितश्चित्रकूटश्चपर्वतः।<br>
तयोःपर्णकुटीताततत्रतौवसतोध्रुवम्॥2.92.12॥<br>
गजवाजिरथाकीर्णांवाहिनींवाहिनीपते।<br>
वाहयस्वमहाभागततोद्रक्ष्यसिराघवम्॥2.92.13॥<br>
प्रयाणमितितच्छ्रुत्वाराजराजस्ययोषितः।<br>
हित्वायानानियानार्हाब्राह्मणंपर्य्यवारयन्॥2.92.14॥<br>
वेपमानाकृशादीनासहदेव्यासुमित्रया।<br>
कौसल्यातत्रजग्राहकराभ्यांचरणौमुनेः॥2.92.15॥<br>
असमृद्धेनकामेनसर्वलोकस्यगर्हिता।<br>
कैकेयीतस्यजग्राहचरणौसव्यपत्रपा॥2.92.16॥<br>
तंप्रदक्षिणमागम्यभगवन्तंमहामुनिम्।<br>
अदूराद्भरतस्यैवतस्थौदीनमनास्तदा॥2.92.17॥<br>
ततःपप्रच्छभरतंभरद्वाजोदृढव्रतः।<br>
विशेषंज्ञातुमिच्छामिमातॄणांतवराघव॥2.92.18॥<br>
एवमुक्तस्तुभरतोभरद्वाजेनधार्मिकः।<br>
उवाचप्राञ्जलिर्भूत्वावाक्यंवचनकोविदः॥2.92.19॥<br>
यामिमांभगवन्दीनांशोकानशनकर्शिताम्।<br>
पितुर्हिमहिषींदेवींदेवतामिवपश्यसि॥2.92.20॥<br>
एषातंपुरुषव्याघ्रंसिंहविक्रान्तगामिनम्।<br>
कौसल्यासुषुवेरामंधातारमदितिर्यथा॥2.92.21॥<br>
[इयंसुमित्रादुःखार्तादेवीराज्ञश्चमध्यमा।]कर्णिकारस्यशाखेवशीर्णपुष्पावनान्तरे॥2.92.22॥<br>
एतस्यास्तुसुतौदेव्याःकुमारौदेववर्णिनौ।<br>
उभौलक्ष्मणशत्रुघ्नौवीरौसत्यपराक्रमौ॥2.92.23॥<br>
यस्याःकृतेनरव्याघ्रौजीवनाशमितोगतौ।<br>
राजपुत्रविहीनश्चस्वर्गंदशरथोगतः॥2.92.24॥<br>
क्रोधनामकृतप्रज्ञांदृप्तांसुभगमानिनीम्।<br>
ऐश्वर्यकामांकैकेयीमनार्य्यामार्यरूपिणीम्॥2.92.25॥<br>
ममैतांमातरंविद्धिनृशंसांपापनिश्चयाम्।<br>
यतोमूलंहिपश्यामिव्यसनंमहदात्मनः॥2.92.26॥<br>
इत्युक्त्वानरशार्दूलोबाष्पगद्गदयागिरा।<br>
सनिशश्वासताम्राक्षोनागःक्रुद्धइवश्वसन्॥2.92.27॥<br>
भरद्वाजोमहर्षिस्तंब्रुवन्तंभरतंतथा।<br>
प्रत्युवाचमहाबुद्धिरिदंवचनमर्थवत्॥2.92.28॥<br>
नदोषेणावगन्तव्याकैकेयीभरतत्वया।<br>
रामप्रव्राजनंह्येतत्सुखोदर्कंभविष्यति॥2.92.29॥<br>
देवानांदानवानांचऋषीणांभावितात्मनाम्।<br>
हितमेवभविष्यद्धिरामप्रव्राजनादिह॥2.92.30॥<br>
अभिवाद्यतुसंसिद्धःकृत्वाचैनंप्रदक्षिणम्।<br>
आमन्त्र्यभरतःसेन्यंयुज्यतामित्यचोदयत्॥2.92.31॥<br>
ततोवाजिरथान्युक्त्वादिव्यान्हेमपरिष्कृतान्।<br>
अध्यारोहत्प्रयाणार्थीबहून्बहुविधोजनः॥2.92.32॥<br>
गजकन्यागजाश्चैवहेमकक्ष्याःपताकिनः।<br>
जीमूताइवघर्मान्तेसघोषाःसम्प्रतस्थिरे॥2.92.33॥<br>
विविधान्यपियानानिमहान्तिचलघूनिच।<br>
प्रययुःसुमहार्हाणिपादैरेवपदातयः॥2.92.34॥<br>
अथयानप्रवेकैस्तुकौसल्याप्रमुखाःस्त्रियः।<br>
रामदर्शनकांक्षिण्यःप्रययुर्मुदितास्तदा॥2.92.35॥<br>
चन्द्रार्कतरुणाभासांनियुक्तांशिबिकांशुभाम्।<br>
आस्थायप्रययौश्रीमान्भरतःसपरिच्छदः॥2.92.36॥<br>
साप्रयातामहासेनागजवाजिरथाकुला।<br>
दक्षिणांदिशमावृत्यमहामेघइवोत्थितः॥2.92.37॥<br>
वनानितुव्यतिक्रम्यजुष्टानिमृगपक्षिभिः।<br>
गङ्गायाःपरवेलायांगिरिष्वपिनदीषुच॥2.92.38॥<br>
सासम्प्रहृष्टद्विजवाजियोधावित्रासयन्तीमृगपक्षिसङ्घान्।<br>
महद्वनंतत्प्रतिगाहमानारराजसेनाभरतस्यतत्र॥2.92.39॥</div></div><script>ac.playbackRate=0.5</script></body>
</html>