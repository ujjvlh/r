<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-109-Jabali_Matha_Nirakaranam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
जाबालेस्तुवचःश्रुत्वारामःसत्यात्मनांवरः।<br>
उवाचपरयाभक्त्यास्वबुद्ध्याचाविपन्नया॥2.109.1॥<br>
भवान्मेप्रियकामार्थंवचनंयदिहोक्तवान्।<br>
अकार्य्यंकार्य्यसङ्काशमपथ्यंपथ्यसम्मितम्॥2.109.2॥<br>
निर्मर्यादस्तुपुरुषःपापाचारसमन्वितः।<br>
मानंनलभतेसत्सुभिन्नचारित्रदर्शनः॥2.109.3॥<br>
कुलीनमकुलीनंवावीरंपुरुषमानिनम्।<br>
चारित्रमेवव्याख्यातिशुचिंवायदिवाऽशुचिम्॥2.109.4॥<br>
अनार्यस्त्वार्यसङ्काशःशौचाद्धीनस्तथाशुचिः।<br>
लक्षण्यवदलक्षण्योदुःशीलःशीलवानिव॥2.109.5॥<br>
अधर्मंधर्मवेषेणयदीमंलोकसङ्करम्।<br>
अभिपत्स्येशुभंहित्वाक्रियाविधिविवर्जितम्॥2.109.6॥<br>
कश्चेतयानःपुरुषःकार्याकार्यविचक्षणः।<br>
बहुमंस्यतिमांलोकेदुर्वृत्तंलोकदूषणम्॥2.109.7॥<br>
कस्यधास्याम्यहंवृत्तंकेनवास्वर्गमाप्नुयाम्।<br>
अनयावर्त्तमानोहिवृत्त्याहीनप्रतिज्ञया॥2.109.8॥<br>
कामवृत्तस्त्वयंलोकःकृत्स्नःसमुपवर्त्तते।<br>
यद्वृत्ताःसन्तिराजानस्तद्वृत्ताःसन्तिहिप्रजाः॥2.109.9॥<br>
सत्यमेवानृशंसञ्चराजवृत्तंसनातनम्।<br>
तस्मात्सत्यात्मकंराज्यंसत्येलोकःप्रतिष्ठितः॥2.109.10॥<br>
ऋषयश्चैवदेवाश्चसत्यमेवहिमेनिरे।<br>
सत्यवादीहिलोकेऽस्मिन्परमंगच्छतिक्षयम्॥2.109.11॥<br>
उद्विजन्तेयथासर्प्पान्नरादनृतवादिनः।<br>
धर्मःसत्यंपरोलोकेमूलंस्वर्गस्यचोच्यते॥2.109.12॥<br>
सत्यमेवेश्वरोलोकेसत्यंपद्माश्रितासदा।<br>
सत्यमूलानिसर्वाणिसत्यान्नास्तिपरंपदम्॥2.109.13॥<br>
दत्तमिष्टंहुतंचैवतप्तानिचतपांसिच।<br>
वेदाःसत्यप्रतिष्ठानास्तस्मात्सत्यपरोभवेत्॥2.109.14॥<br>
एकःपालयतेलोकमेकःपालयतेकुलम्।<br>
मज्जत्येकोहिनिरयएकःस्वर्गेमहीयते॥2.109.15॥<br>
सोऽहंपितुर्नियोगन्तुकिमर्थंनानुपालये।<br>
सत्यप्रतिश्रवःसत्यंसत्येनसमयीकृतः॥2.109.16॥<br>
नैवलोभान्नमोहाद्वानह्यज्ञानात्तमोन्वितः।<br>
सेतुंसत्यस्यभेत्स्यामिगुरोःसत्यप्रतिश्रवः॥2.109.17॥<br>
असत्यसन्धस्यसतश्चलस्यास्थिरचेतसः।<br>
नैवदेवानपितरःप्रतीच्छन्तीतिनःश्रुतम्॥2.109.18॥<br>
प्रत्यगात्ममिमंधर्मंसत्यंपश्याम्यहंस्वयम्।<br>
भारःसत्पुरुषाचीर्णस्तदर्थमभिमन्यते॥2.109.19॥<br>
क्षात्त्रंधर्ममहंत्यक्ष्येह्यधर्मंधर्मसंहितम्।<br>
क्षुद्रैर्नृशंसैर्लुब्धैश्चसेवितंपापकर्मभिः॥2.109.20॥<br>
कायेनकुरुतेपापंमनसासम्प्रधार्यच।<br>
अनृतंजिह्वयाचाहत्रिविधंकर्मपातकम्॥2.109.21॥<br>
भूमिःकीर्त्तिर्यशोलक्ष्मीःपुरुषंप्रार्थयन्तिहि।<br>
स्वर्गस्थंचानुपश्यन्तिसत्यमेवभजेततत्॥2.109.22॥<br>
श्रेष्ठंह्यनार्यमेवस्याद्यद्भवानवधार्य्यमाम्।<br>
आहयुक्तिकरैर्वाक्यैरिदंभद्रंकुरुष्वह॥2.109.23॥<br>
कथंह्यहंप्रतिज्ञायवनवासमिमंगुरौ।<br>
भरतस्यकरिष्यामिवचोहित्वागुरोर्वचः॥2.109.24॥<br>
स्थिरामयाप्रतिज्ञाताप्रतिज्ञागुरुसन्निधौ।<br>
प्रहृष्यमाणासादेवीकैकेयीचाभवत्तदा॥2.109.25॥<br>
वनवासंवसन्नेवंशुचिर्नियतभोजनः।<br>
मूलैःपुष्पैःफलैःपुण्यैःपितॄन्देवांश्चतर्पयन्॥2.109.26॥<br>
सन्तुष्टपञ्चवर्गोऽहंलोकयात्रांप्रवर्त्तये।<br>
अकुहःश्रद्दधानस्सन्कार्य्याकार्य्यविचक्षणः॥2.109.27॥<br>
कर्मभूमिमिमांप्राप्यकर्त्तव्यंकर्मयच्छुभम्।<br>
अग्निर्वायुश्चसोमश्चकर्मणांफलभागिनः॥2.109.28॥<br>
शतंक्रतूनामाहृत्यदेवराट्त्रिदिवङ्गतः।<br>
तपांस्युग्राणिचास्थायदिवंयातामहर्षयः॥2.109.29॥<br>
अमृष्यमाणःपुनरुग्रतेजानिशम्यतन्नास्तिकवाक्यहेतुम्।<br>
अथाब्रवीत्तंनृपतेस्तनूजोविगर्हमाणोवचनानितस्य॥2.109.30॥<br>
सत्यंचधर्मंचपराक्रमंचभूतानुकम्पांप्रियवादिताञ्च।<br>
द्विजातिदेवातिथिपूजनंचपन्थानमाहुस्त्रिदिवस्यसन्तः॥2.109.31॥<br>
तेनैवमाज्ञाययथावदर्थमेकोदयंसम्प्रतिपद्यविप्राः।<br>
धर्मंचरन्तःसकलंयथावत्कांक्षन्तिलोकागममप्रमत्ताः॥2.109.32॥<br>
निन्दाम्यहंकर्मपितुःकृतंतद्यस्त्वामगृह्णाद्विषमस्थबुद्धिम्।<br>
बुद्ध्यानयैवंविधयाचरन्तंसुनास्तिकंधर्मपथादपेतम्॥2.109.33॥<br>
यथाहिचोरःसतथाहिबुद्धस्तथागतंनास्तिकमत्रविद्धि।<br>
तस्माद्धियःशङ्क्यतमःप्रजानांननास्तिकेनाभिमुखोबुधःस्यात्॥2.109.34॥<br>
त्वत्तोजनाःपूर्वतरेवराश्चशुभानिकर्माणिबहूनिचक्रुः।<br>
जित्वासदेमंचपरञ्चलोकंतस्माद्द्विजाःस्वस्तिहुतंकृतंच॥2.109.35॥<br>
धर्मेरताःसत्पुरुषैःसमेतास्तेजस्विनोदानगुणप्रधानाः।<br>
अहिंसकावीतमलाश्चलोकेभवन्तिपूज्यामुनयःप्रधानाः॥2.109.36॥<br>
इतिब्रुवन्तंवचनंसरोषंरामंमहात्मानमदीनसत्त्वम्।<br>
उवाचतथ्यंपुनरास्तिकंचसत्यंवचःसानुनयंचविप्रः॥2.109.37॥<br>
सचापिकालोऽयमुपागतःशनैर्यथामयानास्तिकवागुदीरिता।<br>
निवर्त्तनार्थंतवरामकारणात्प्रसादनार्थंतुमयैतदीरितम्॥2.109.38॥</div></div><script>ac.playbackRate=0.5</script></body>
</html>