<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-084-Guha_Bharatha_Samvadaha.mp3" type="audio/mpeg"></audio><br>
<br>
ततोनिविष्टांध्वजिनींगङ्गामन्वाश्रितांनदीम्।<br>
निषादराजोदृष्ट्वैवज्ञातीन्सन्त्वरितोऽब्रवीत्॥2.84.1॥<br>
महतीयमितःसेनासागराभाप्रदृश्यते।<br>
नास्यान्तमधिगच्छामिमनसापिविचिन्तयन्॥2.84.2॥<br>
यथातुखलुदुर्बुद्धिर्भरतःस्वयमागतः।<br>
सएषहिमहाकायःकोविदारध्वजोरथे॥2.84.3॥<br>
बन्धयिष्यतिवादाशानथवाऽस्मान्वधिष्यति।<br>
अथदाशरथिंरामंपित्राराज्याद्विवासितम्॥2.84.4॥<br>
सम्पन्नांश्रियमन्विच्छंस्तस्यराज्ञःसुदुर्ल्लभाम्।<br>
भरतःकैकयीपुत्रोहन्तुंसमधिगच्छति॥2.84.5॥<br>
भर्त्ताचैवसखाचैवरामोदाशरथिर्मम।<br>
तस्यार्थकामाःसन्नद्धागङ्गानूपेप्रतिष्ठत॥2.84.6॥<br>
तिष्ठन्तुसर्वेदाशाश्चगङ्गामन्वाश्रितानदीम्।<br>
बलयुक्तानदीरक्षामांसमूलफलाशनाः॥2.84.7॥<br>
नावांशतानांपञ्चानांकैवर्त्तानांशतंशतम्।<br>
सन्नद्धानांतथायूनांतिष्ठन्त्वित्यभ्यचोदयत्॥2.84.8॥<br>
यदातुष्टस्तुभरतोरामस्येहभविष्यति।<br>
सेयंस्वस्तिमतीसेनागङ्गामद्यतरिष्यति॥2.84.9॥<br>
इत्युक्त्वोपायनंगृह्यमत्स्यमांसमधूनिच।<br>
अभिचक्रामभरतंनिषादाधिपतिर्गुहः॥2.84.10॥<br>
तमायान्तंतुसंप्रेक्ष्यसूतपुत्रःप्रतापवान्।<br>
भरतायाचचक्षेऽथविनयज्ञोविनीतवत्॥2.84.11॥<br>
एषज्ञातिसहस्रेणस्थपतिःपरिवारितः।<br>
कुशलोदण्डकारण्येवृद्धोभ्रातुश्चतेसखा॥2.84.12॥<br>
तस्मात्पश्यतुकाकुत्स्थत्वांनिषादाधिपोगुहः।<br>
असंशयंविजानीतेयत्रतौरामलक्ष्मणौ॥2.84.13॥<br>
एतत्तुवचनंश्रुत्वासुमन्त्राद्भरतःशुभम्।<br>
उवाचवचनंशीघ्रंगुहःपश्यतुमामिति॥2.84.14॥<br>
लब्ध्वाभ्यनुज्ञांसंहृष्टोज्ञातिभिःपरिवारितः।<br>
आगम्यभरतंप्रह्वोगुहोवचनमब्रवीत्॥2.84.15॥<br>
निष्कुटश्चैवदेशोऽयंवञ्चिताश्चापितेवयम्।<br>
निवेदयामस्तेसर्वेस्वकेदासकुलेवस॥2.84.16॥<br>
अस्तिमूलंफलंचैवनिषादैःसमुपाहृतम्।<br>
आर्द्रञ्चमांसंशुष्कञ्चवन्यंचोच्चावचंमहत्॥2.84.17॥<br>
आशंसेस्वाशितासेनावत्स्यतीमांविभावरीम्।<br>
अर्चितोविविधैःकामैःश्वःससैन्योगमिष्यसि॥2.84.18॥<script>ac.playbackRate=0.5</script>