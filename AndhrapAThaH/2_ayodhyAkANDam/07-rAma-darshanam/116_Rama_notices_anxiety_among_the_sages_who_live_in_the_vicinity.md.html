<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-116-Chitrakoote_Rushi_Rama_Samvadaha_.mp3" type="audio/mpeg"></audio><br>
<br>
प्रतिप्रयातेभरतेवसन्रामस्तपोवने।<br>
लक्षयामाससोद्वेगमथौत्सुक्यंतपस्विनाम्॥2.116.1॥<br>
येतत्रचित्रकूटस्यपुरस्तात्तापसाश्रमे।<br>
राममाश्रित्यनिरतास्तानलक्षयदुत्सुकान्॥2.116.2॥<br>
नयनैर्भुकुटीभिश्चरामंनिर्दिश्यशङ्किताः।<br>
अन्योन्यमुपजल्पन्तःशनैश्चक्रुर्मिथःकथाः॥2.116.3॥<br>
तेषामौत्सुक्यमालक्ष्यरामस्त्वात्मनिशङ्कितः।<br>
कृताञ्जलिरुवाचेदमृषिंकुलपतिंततः॥2.116.4॥<br>
नकच्चिद्भगवन्किञ्चित्पूर्ववृत्तमिदंमयि।<br>
दृश्यतेविकृतंयेनविक्रियन्तेतपस्विनः॥2.116.5॥<br>
प्रमादाच्चरितंकच्चित्किञ्चिन्नावरजस्यमे।<br>
लक्ष्मणस्यर्षिभिर्दृष्टंनानुरूपमिवात्मनः॥2.116.6॥<br>
कच्चिच्छुश्रूषमाणावःशुश्रूषणपरामयि।<br>
प्र(म)मादाभ्युचितांवृत्तिंसीतायुक्तंनवर्तते॥2.116.7॥<br>
अथर्षिर्जरयावृद्धस्तपसाचजरांगतः।<br>
वेपमानइवोवाचरामंभूतदयापरम्॥2.116.8॥<br>
कुतःकल्याणसत्त्वायाःकल्याणाभिरतेस्तथा।<br>
चलनंतातवैदेह्यास्तपस्विषुविशेषतः॥2.116.9॥<br>
त्वन्निमित्तमिदंतावत्तापसान्प्रतिवर्तते।<br>
रक्षोभ्यस्तेनसंविग्नाःकथयन्तिमिथःकथाः॥2.116.10॥<br>
रावणावरजःकश्चित्खरोनामेहराक्षसः।<br>
उत्पाट्यतापसान्सर्वान्जनस्थाननिकेतनान्॥2.116.11॥<br>
धृष्टश्चजितकाशींचनृशंसःपुरुषादकः।<br>
अवलिप्तश्चपापश्चत्वांचतातनमृष्यते॥2.116.12॥<br>
त्वंयदाप्रभृतिह्यस्मिन्नाश्रमेतातवर्तसे।<br>
तदाप्रभृतिरक्षांसिविप्रकुर्वन्तितापसान्॥2.116.13॥<br>
दर्शयन्तिहिबीभत्सैःक्रूरैर्भीषणकैरपि।<br>
नानारूपैर्विरूपैश्चरूपैर्विकृतदर्शनैः॥2.116.14॥<br>
अप्रशस्तैरशुचिभिःसम्प्रयोज्यचतापसान्।<br>
प्रतिघ्नन्त्यपरान्क्षिप्रमनार्य्याःपुरतःस्थिताः॥2.116.15॥<br>
तेषुतेष्वाश्रमस्थानेष्वबुद्धमवलीयच।<br>
रमन्तेतापसांस्तत्रनाशयन्तोऽल्पयेतसः॥2.116.16॥<br>
अपक्षिपन्तिस्रुग्भाण्डानग्नीन्सिञ्चन्तिवारिणा।<br>
कलशांश्चप्रमृद्नन्तिहवनेसमुपस्थिते॥2.116.17॥<br>
तैर्दुरात्मभिरामृष्टानाश्रमान्प्रजिहासवः।<br>
गमनायान्यदेशस्यचोदयन्त्यृषयोऽद्यमाम्॥2.116.18॥<br>
तत्पुरारामशारीरीमुपहिंसांतपस्विषु।<br>
दर्शयन्तिहिदुष्टास्तेत्यक्ष्यामइममाश्रमम्॥2.116.19॥<br>
बहुमूलफलंचित्रमविदूरादितोवनम्।<br>
पुराणाश्रममेवाहंश्रयिष्येसगणःपुनः॥2.116.20॥<br>
खरस्त्वय्यपिचायुक्तंपुरातातप्रवर्त्तते।<br>
सहास्माभिरितोगच्छयदिबुद्धिःप्रवर्त्तते॥2.116.21॥<br>
सकलत्रस्यसन्देहोनित्यंयत्तस्यराघव।<br>
समर्थस्यापिवसतोवासोदुःखमिहाद्यते॥2.116.22॥<br>
इत्युक्तवन्तंरामस्तंराजपुत्रस्तपस्विनम्।<br>
नशशाकोत्तरैर्वाक्यैरवरोद्धुंसमुत्सुकः॥2.116.23॥<br>
अभिनन्द्यसमापृच्छ्यसमाधायचराघवम्।<br>
सजगामाश्रमंत्यक्त्वाकुलैःकुलपतिःसह॥2.116.24॥<br>
रामःसंसाध्यत्वृषिगणमनुगमनाद्देशात्तस्मात्कुलपतिमभिवाद्यऋषिम्।<br>
सम्यक्प्रीतैस्तैरनुमतउपदिष्टार्थःपुण्यंवासायस्वनिलयमुपसम्पेदे॥2.116.25॥<br>
आश्रमंत्वृषिविरहितंप्रभुःक्षणमपिनविजहौसराघवः।<br>
राघवंहिसततमनुगतास्तापसाश्चार्षचरितधृतगुणाः॥2.116.26॥<script>ac.playbackRate=0.5</script>