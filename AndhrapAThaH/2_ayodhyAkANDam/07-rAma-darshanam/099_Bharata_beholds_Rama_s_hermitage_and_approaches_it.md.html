<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-099-Sri_Rama_Darshanam.mp3" type="audio/mpeg"></audio><br>
<br>
निविष्टायांतुसेनायामुत्सुकोभरतस्तदा।<br>
जगामभ्रातरंद्रष्टुंशत्रुध्नमनुदर्शयन्॥2.99.1॥<br>
ऋषिंवसिष्ठंसन्दिश्यमातॄर्मेशीघ्रमानय।<br>
इतित्वरितमग्रेसजगामगुरुवत्सलः॥2.99.2॥<br>
सुमन्त्रस्त्वपिशत्रुघ्नमदूरादन्वपद्यत।<br>
रामदर्शनजस्तर्षोभरतस्येवतस्यच॥2.99.3॥<br>
गच्छन्नेवाथभरतस्तापसालयसंस्थिताम्।<br>
भ्रातुःपर्णकुटींश्रीमानुटजंचददर्शह॥2.99.4॥<br>
शालायास्त्वग्रतस्तस्याददर्शभरतस्तदा।<br>
काष्ठानिचावभग्नानिपुष्पाण्युपचितानिच॥2.99.5॥<br>
सलक्ष्मणस्यरामस्यददर्शाश्रममीयुषः।<br>
कृतंवृक्षेष्वभिज्ञानंकुशचीरैःक्वचित्क्वचित्॥2.99.6॥<br>
ददर्शचवनेतस्मिन्महतःसञ्चयान्कृतान्।<br>
मृगाणांमहिषाणांचकरीषैःशीतकारणात्॥2.99.7॥<br>
गच्छन्नेवमहाबाहुर्द्युतिमान्भरतस्तदा।<br>
शत्रुघ्नंचाब्रवीद्धृष्टस्तानमात्यांश्चसर्वशः॥2.99.8॥<br>
मन्येप्राप्ताःस्मतंदेशंभरद्वाजोयमब्रवीत्।<br>
नातिदूरेहिमन्येऽहंनदींमन्दाकिनीमितः॥2.99.9॥<br>
उच्चैर्बद्धानिचीराणिलक्ष्मणेनभवेदयम्।<br>
अभिज्ञानकृतःपन्थाविकालेगन्तुमिच्छता॥2.99.10॥<br>
इदंचोदात्तदन्तानांकुञ्जराणांतरस्विनाम्।<br>
शैलपार्श्वेपरिक्रान्तमन्योन्यमभिगर्जताम्॥2.99.11॥<br>
यमेवाधातुमिच्छन्तितापसाःसततंवने।<br>
तस्यासौदृश्यतेधूमःसङ्कुलःकृष्णवर्त्मनः॥2.99.12॥<br>
अत्राहंपुरुषव्याघ्रंगुरुसंस्कारकारिणम्।<br>
आर्यंद्रक्ष्यामिसंहृष्टोमहर्षिमिवराघवम्॥2.99.13॥<br>
अथगत्वामुहूर्तंतुचित्रकूटंसराघवः।<br>
मन्दाकिनीमनुप्राप्तस्तंजनंचेदमब्रवीत्॥2.99.14॥<br>
जगत्यांपुरुषव्याघ्रआस्तेवीरासनेरतः।<br>
जनेन्द्रोनिर्जनंप्राप्यधिङ्मेजन्मसजीवितम्॥2.99.15॥<br>
मत्कृतेव्यसनंप्राप्तोलोकनाथोमहाद्युतिः।<br>
सर्वान्कामान्परित्यज्यवनेवसतिराघवः॥2.99.16॥<br>
इतिलोकसमाक्रुष्टःपादेष्वद्यप्रसादयन्।<br>
रामस्यनिपतिष्यामिसीतायालक्ष्मणस्यच॥2.99.17॥<br>
एवंसविलपंस्तस्मिन्वनेदशरथात्मजः।<br>
ददर्शमहतींपुण्यांपर्णशालांमनोरमाम्॥2.99.18॥<br>
सालतालाश्वकर्णानांपर्णैर्बहुभिरावृताम्।<br>
विशालांमृदुभिस्तीर्णांकुशैर्वेदिमिवाध्वरे॥2.99.19॥<br>
शक्रायुधनिकाशैश्चकार्मुकैर्भारसाधनैः।<br>
रुक्मपृष्टष्ठैर्महासारैःशोभितांशत्रुबाधकैः॥2.99.20॥<br>
अर्करश्मिप्रतीकाशैर्घोरैस्तूणीगतैःशरैः।<br>
शोभितांदीप्तवदनैःसर्प्पैर्भोगवतीमिव॥2.99.21॥<br>
महारजतवासोभ्यामसिभ्यांचविराजिताम्।<br>
रुक्मबिन्दुविचित्राभ्यांचर्मभ्यांचापिशोभिताम्॥2.99.22॥<br>
गोधाङ्गुलित्रैरासक्तैश्चित्रैःकाञ्चनभूषितैः।<br>
अरिसङ्घैरनाधृष्यांमृगैःसिंहगुहामिव॥2.99.23॥<br>
प्रागुदक्प्रवणांवेदिंविशालांदीप्तपावकाम्।<br>
ददर्शभरतस्तत्रपुण्यांरामनिवेशने॥2.99.24॥<br>
निरीक्ष्यसमुहूर्त्तंतुददर्शभरतोगुरम्।<br>
उटजेराममासीनंजटामण्डलधारिणम्॥2.99.25॥<br>
तंतुकृष्णाजिनधरंचीरवल्कलवाससम्।<br>
ददर्शराममासीनमभितःपावकोपमम्॥2.99.26॥<br>
सिंहस्कन्धंमहाबाहुंपुण्डरीकनिभेक्षणम्।<br>
पृथिव्याःसागरान्तायाभर्त्तारंधर्मचारिणम्॥2.99.27॥<br>
उपविष्टंमहाबाहुंब्रह्माणमिवशाश्वतम्।<br>
स्थण्डिलेदर्भसंस्तीर्णेसीतयालक्ष्मणेनच॥2.99.28॥<br>
तंदृष्ट्वाभरतःश्रीमान्दुःखशोकपरिप्लुतः।<br>
अभ्यधावतधर्मात्माभरतःकैकयीसुतः॥2.99.29॥<br>
दृष्ट्वैवविललापार्त्तोबाष्पसन्दिग्धयागिरा।<br>
अशक्नुवन्धारयितुंधैर्याद्वचनमब्रवीत्॥2.99.30॥<br>
यःसंसदिप्रकृतिभिर्भवेद्युक्तउपासितुम्।<br>
वन्यैर्मृगैरुपासीनःसोऽयमास्तेममाग्रजः॥2.99.31॥<br>
वासोभिर्बहुसाहस्रैर्योमहात्मापुरोचितः।<br>
मृगाजिनेसोऽयमिहप्रवस्तेधर्ममाचरन्॥2.99.32॥<br>
अधारयद्योविविधाश्चित्राःसुमनसस्तदासोऽयंजटाभारमिमंवहतेराघवःकथम्॥2.99.33॥<br>
यस्ययज्ञैर्यथोद्दिष्टैर्युक्तोधर्मस्यसञ्चयः।<br>
शरीरक्लेशसम्भूतंसधर्मंपरिमार्गते॥2.99.34॥<br>
चन्दनेनमहार्हेणयस्याङ्गमुपसेवितम्।<br>
मलेनतस्याङ्गमिदंकथमार्यस्यसेव्यते॥2.99.35॥<br>
मन्निमित्तमिदंदुःखंप्राप्तोरामःसुखोचितः।<br>
धिग्जीवितंनृशंसस्यममलोकविगर्हितम्॥2.99.36॥<br>
इत्येवंविलपन्दीनःप्रस्विन्नमुखपङ्कजः।<br>
पादावप्राप्यरामस्यपपातभरतोरुदन्॥2.99.37॥<br>
दुःखाभितप्तोभरतोराजपुत्रोमहाबलः।<br>
उक्त्वार्येतिसकृद्दीनंपुनर्नोवाचकिञ्चन॥2.99.38॥<br>
बाष्पापिहितकण्ठश्चप्रेक्ष्यरामंयशस्विनम्।<br>
आर्येत्येवाथसंक्रुश्यव्याहर्त्तुंनाशकत्तदा॥2.99.39॥<br>
शत्रुघ्नश्चापिरामस्यववन्देचरणौरुदन्।<br>
तावुभौससमालिङ्ग्यरामश्चाश्रूण्यवर्त्तयत्॥2.99.40॥<br>
ततःसुमन्त्रेणगुहेनचैवसमीयतूराजसुतावरण्ये।<br>
दिवाकरश्चैवनिशाकरश्चयथाम्बरेशुक्रबृहस्पतिभ्याम्॥2.99.41॥<br>
तान्पार्थिवान्वारणयूथपाभान्समागतांस्तत्रमहत्यरण्ये।<br>
वनौकसस्तेऽपिसमीक्ष्यसर्वेप्यश्रूण्यमुञ्चन्प्रविहायहर्षम्॥2.99.42॥<script>ac.playbackRate=0.5</script>