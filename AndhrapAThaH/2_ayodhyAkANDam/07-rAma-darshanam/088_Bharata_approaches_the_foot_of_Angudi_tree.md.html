<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-088-Bharatha_Prathignaa.mp3" type="audio/mpeg"></audio><br>
<br>
तच्छ्रुत्वानिपुणंसर्वंभरतःसहमन्त्रिभिः।<br>
इङ्गुदीमूलमागम्यरामशय्यामवेक्ष्यताम्॥2.88.1॥<br>
अब्रवीज्जननीःसर्वाइहतेनमहात्मना।<br>
शर्वरीशयिताभूमाविदमस्यविमर्दितम्॥2.88.2॥<br>
महाभागकुलीनेनमहाभागेनधीमता।<br>
जातोदशरथेनोर्व्यांनरामःस्वप्तुमर्हति॥2.88.3॥<br>
अजिनोत्तरसंस्तीर्णेवरास्तरणसञ्चये।<br>
शयित्वापुरुषव्याघ्रःकथंशेतेमहीतले॥2.88.4॥<br>
प्रासादाग्रविमानेषुवलभीषुचसर्वदा।<br>
हैमराजतभौमेषुवरास्तरणशालिषु॥2.88.5॥<br>
पुष्पसञ्चयचित्रेषुचन्दनागरुगन्धिषु।<br>
पाण्डराभ्रप्रकाशेषुशुकसङ्घरुतेषुच॥2.88.6॥<br>
प्रासादवरवर्य्येषुशीतवत्सुसुगन्धिषु।<br>
उषित्वामेरुकल्पेषुकृतकाञ्चनभित्तिषु॥2.88.7॥<br>
गीतवादित्रनिर्घोषैर्वराभरणनिस्वनैः।<br>
मृदङ्गवरशब्दैश्चसततंप्रतिबोधितः॥2.88.8॥<br>
वन्दिभिर्वन्दितःकालेबहुभिःसूतमागधैः।<br>
गाथाभिरनुरूपाभिस्तुतिभिश्चपरन्तपः॥2.88.9॥<br>
अश्रद्धेयमिदंलोकेनसत्यंप्रतिभातिमा।<br>
मुह्यतेखलुमेभावःस्वप्नोऽयमितिमेमतिः॥2.88.10॥<br>
ननूनंदैवतंकिञ्चित्कालेनबलवत्तरम्।<br>
यत्रदाशरथीरामोभूमावेवशयीतसः॥2.88.11॥<br>
विदेहराजस्यसुतासीताचप्रियदर्शना।<br>
दयिताशयिताभूमौस्नुषादशरथस्यच॥2.88.12॥<br>
इयंशय्याममभ्रातुरिदंहिपरिवर्त्तितम्।<br>
स्थण्डिलेकठिनेसर्वंगात्रैर्विमृदितंतृणम्॥2.88.13॥<br>
मन्येसाभरणासुप्तासीतास्मिन्शयनोत्तमे।<br>
तत्रतत्रहिदृश्यन्तेसक्ताःकनकबिन्दवः॥2.88.14॥<br>
उत्तरीयमिहासक्तंसुव्यक्तंसीतयातदा।<br>
तथाह्येतेप्रकाशन्तेसक्ताःकौशेयतन्तवः॥2.88.15॥<br>
मन्येभर्त्तुःसुखाशय्यायेनबालातपस्विनी।<br>
सुकुमारीसतीदुःखंनविजानातिमैथिली॥2.88.16॥<br>
हाहन्तास्मिनृशंसोऽहंयत्सभार्यःकृतेमम।<br>
ईदृशींराघवःशय्यामधिशेतेह्यनाथवत्॥2.88.17॥<br>
सार्वभौमकुलेजातःसर्वलोकस्यसम्मतः।<br>
सर्वलोकप्रियस्त्यक्त्वाराज्यंसुखमनुत्तमम्॥2.88.18॥<br>
कथमिन्दीवरश्यामोरक्ताक्षःप्रियदर्शनः।<br>
सुखभागीनदुःखार्हःशयितोभुविराघवः॥2.88.19॥<br>
धन्यःखलुमहाभागोलक्ष्मणःशुभलक्षणः।<br>
भ्रातरंविषमेकालेयोराममनुवर्त्तते॥2.88.20॥<br>
सिद्धार्थाखलुवैदेहीपतिंयानुगतावनम्।<br>
वयंसंशयिताःसर्वेहीनास्तेनमहात्मना॥2.88.21॥<br>
अकर्णधारापृथिवीशून्येवप्रतिभातिमा।<br>
गतेदशरथेस्वर्गंरामेचारण्यमाश्रिते॥2.88.22॥<br>
नचप्रार्थयतेकश्चिन्मनसापिवसुन्धराम्।<br>
वनेऽपिवसतस्तस्यबाहुवीर्याभिरक्षिताम्॥2.88.23॥<br>
शून्यसंवरणारक्षामयन्त्रितहयद्विपाम्।<br>
अपावृतपुरद्वारांराजधानीमरक्षिताम्॥2.88.24॥<br>
अप्रहृष्टबलांन्यूनांविषमस्थामनावृताम्।<br>
शत्रवोनाभिमन्यन्तेभक्षान्विषकृतानिव॥2.88.25॥<br>
अद्यप्रभृतिभूमौतुशयिष्येऽहंतृणेषुवा।<br>
फलमूलाशनोनित्यंजटाचीराणिधारयन्॥2.88.26॥<br>
तस्यार्थमुत्तरंकालंनिवत्स्यामिसुखंवने।<br>
तंप्रतिश्रवमामुच्यनास्यमिथ्याभविष्यति॥2.88.27॥<br>
वसन्तंभ्रातुरर्थायशत्रुध्नोमाऽनुवत्स्यति।<br>
लक्ष्मणेनसहत्वार्योह्ययोध्यांपालयिष्यति॥2.88.28॥<br>
अभिषेक्ष्यन्तिकाकुत्स्थमयोध्यायांद्विजातयः।<br>
अपिमेदेवताःकुर्युरिमंसत्यंमनोरथम्॥2.88.29॥<br>
प्रसाद्यमानःशिरसामयास्वयंबहुप्रकारंयदिनाभिपत्स्यते।<br>
ततोऽनुवत्स्यामिचिरायराघवंवनेवसन्नार्हतिमामुपेक्षितुम्॥2.88.30॥<script>ac.playbackRate=0.5</script>