<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-096-Bharatham_Prathi_Lakshmana_Vikalpaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
तांतथादर्शयित्वातुमैथिलींगिरिनिम्नगाम्।<br>
निषसादगिरिप्रस्थेसीतांमांसेनछन्दयन्॥2.96.1॥<br>
इदंमेध्यमिदंस्वादुनिष्टप्तमिदमग्निना।<br>
एवमास्तेसधर्मात्मासीतयासहराघवः॥2.96.2॥<br>
तथातत्रासतस्तस्यभरतस्योपयायिनः।<br>
सैन्यरेणुश्चशब्दश्चप्रादुरास्तांनभस्स्पृशौ॥2.96.3॥<br>
एतस्मिन्नन्तरेत्रस्ताःशब्देनमहताततः।<br>
अर्दितायूथपामत्ताःसयूथादुद्रुवुर्दिशः॥2.96.4॥<br>
सतंसैन्यसमुद्धूतंशब्दंशुश्रावराघवः।<br>
तांश्चविप्रद्रुतान्सर्वान्यूथपानन्ववैक्षत॥2.96.5॥<br>
तांश्चविद्रवतोदृष्ट्वातंचश्रुत्वाचनिस्वनम्।<br>
उवाचरामःसौमित्रिंलक्ष्मणंदीप्ततेजसम्॥2.96.6॥<br>
हन्तलक्ष्मणपश्येहसुमित्रासुप्रजास्त्वया।<br>
भीमस्तनितगम्भीरस्तुमुलःश्रूयतेस्वनः॥2.96.7॥<br>
गजयूथानिवाऽरण्येमहिषावामहावने।<br>
वित्रासितामृगाःसिंहैःसहसाप्रद्रुतादिशः॥2.96.8॥<br>
राजावाराजमात्रोवामृगयामटतेवने।<br>
अन्यद्वाश्वापदंकिञ्चित्सौमित्रेज्ञातुमर्हसि॥2.96.9॥<br>
सुदुश्चरोगिरिश्चायंपक्षिणामपिलक्ष्मण।<br>
सर्वमेतद्यथातत्त्वमचिराज्ज्ञातुमर्हसि॥2.96.10॥<br>
सलक्ष्मणःसंत्वरितःसालमारुह्यपुष्पितम्।<br>
प्रेक्षमाणोदिशःसर्वाःपूर्वांदिशमुदैक्षत॥2.96.11॥<br>
उदङ्मुखःप्रेक्षमाणोददर्शमहतींचमूम्।<br>
रथाश्वगजसम्बाधांयत्तैर्युक्तांपदातिभिः॥2.96.12॥<br>
तामश्वगजसम्पूर्णांरथध्वजविभूषिताम्।<br>
शशंससेनांरामायवचनंचेदमब्रीत्॥2.96.13॥<br>
अग्निंसंशमयत्वार्यःसीताचभजतांगुहाम्।<br>
सज्यंकुरुष्वचापंचशरांश्चकवचंतथा॥2.96.14॥<br>
तंरामःपुरुषव्याघ्रोलक्ष्मणंप्रत्युवाचह।<br>
अङ्गावेक्षस्वसौमित्रेकस्येमांमन्यसेचमूम्॥2.96.15॥<br>
एवमुक्तस्तुरामेणलक्ष्मणोवाक्यमब्रवीत्।<br>
दिधक्षन्निवतांसेनांरुषितःपावकोयथा॥2.96.16॥<br>
सम्पन्नंराज्यमिच्छंस्तुव्यक्तंप्राप्याभिषेचनम्।<br>
आवांहन्तुंसमभ्येतिकैकेय्याभरतःसुतः॥2.96.17॥<br>
एषवैसुमहान्श्रीमान्विटपीसम्प्रकाशते।<br>
विराजत्युद्गतस्कन्धःकोविदारध्वजोरथे॥2.96.18॥<br>
भजन्त्येतेयथाकाममश्वानारुह्यशीघ्रगान्।<br>
एतेभ्राजन्तिसंहृष्टागजानारुह्यसादिनः॥2.96.19॥<br>
गृहीतधनुषौचावांगिरिंवीरश्रयावहै।<br>
अथवेहैवतिष्ठावःसन्नद्धावुद्यतायुधौ॥2.96.20॥<br>
अपिनौवशमागच्छेत्कोविदारध्वजोदणे॥2.96.21॥<br>
अपिद्रक्ष्यामिभरतंयत्कृतेव्यसनंमहत्।<br>
त्वयाराघवसम्प्राप्तंसीतयाचमयातथा॥2.96.22॥<br>
यन्निमित्तंभवान्राज्याच्च्युतोराघवशाश्वतात्।<br>
सम्प्राप्तोऽयमरिर्वीरभरतोवध्यएवमे॥2.96.23॥<br>
भरतस्यवधेदोषंनाहंपश्यामिराघव।<br>
पूर्वापकारिणांत्यागेनह्यधर्मोविधीयते॥2.96.24॥<br>
पूर्वापकारीभरतस्त्यक्तधर्मश्चराघव।<br>
एतस्मिन्निहतेकृत्स्नामनुशाधिवसुन्धराम्॥2.96.25॥<br>
अद्यपुत्रंहतंसङ्ख्येकैकेयीराज्यकामुका।<br>
मयापश्येत्सुदुःखार्त्ताहस्तिभग्नमिवद्रुमम्॥2.96.26॥<br>
कैकेयींचवधिष्यामिसानुबन्धांसबान्धवाम्।<br>
कलुषेणाद्यमहतामेदिनीपरिमुच्यताम्॥2.96.27॥<br>
अद्येमंसंयतंक्रोधमसत्कारंचमानद।<br>
मोक्ष्यामिशत्रुसैन्येषुकक्षेष्विवहुताशनम्॥2.96.28॥<br>
अद्यैतच्चित्रकूटस्यकाननंनिशितैःशरैः।<br>
भिन्दन्शत्रुशरीराणिकरिष्येशोणितोक्षितम्॥2.96.29॥<br>
शरैर्निर्भिन्नहृदयान्कुञ्जरांस्तुरगांस्तथा।<br>
श्वापदाःपरिकर्षन्तुनरांश्चनिहतान्मया॥2.96.30॥<br>
शराणांधनुषश्चाहमनृणोऽस्मिमहामृधे।<br>
ससैन्यंभरतंहत्वाभविष्यामिनसंशयः॥2.96.31॥</div></div><script>ac.playbackRate=0.5+parseInt(slider.value)/200</script></body>
</html>