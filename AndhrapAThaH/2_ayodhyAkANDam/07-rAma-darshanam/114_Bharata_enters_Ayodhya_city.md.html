<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-114-Ayodhyaa_Praveshaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
स्त्रिग्धगम्भीरघोषेणस्यन्दनेनोपयान्प्रभुः।<br>
अयोध्यांभरतःक्षिप्रंप्रविवेशमहायशाः॥2.114.1॥<br>
बिडालोलूकचरितामालीननरवारणाम्।<br>
तिमिराभ्याहतांकालीमप्रकाशांनिशामिव॥2.114.2॥<br>
राहुशत्रोःप्रियांपत्नींश्रियाप्रज्वलितप्रभाम्।<br>
ग्रहेणाभ्युत्थितेनैकांरोहिणीमिवपीडिताम्॥2.114.3॥<br>
अल्पोष्णक्षुब्धसलिलांधर्मोत्तप्तविहङ्गमाम्।<br>
लीनमीनझषग्राहांकृशांगिरिनदीमिव॥2.114.4॥<br>
विधूमामिवहेमाभामध्वराग्नेःसमुत्थिताम्।<br>
हविरभ्युक्षितांपश्चात्शिखांविप्रलयंगताम्॥2.114.5॥<br>
विध्वस्तकवचांरुग्णजवाजिरथध्वजाम्।<br>
हतप्रवीरामापन्नांचमूमिवमहाहवे॥2.114.6॥<br>
सफेनासस्वनाभूत्वासागरस्यसमुत्थिताम्।<br>
प्रशान्तमारुतोद्घातांजलोर्मिमिवनिस्वनाम्॥2.114.7॥<br>
त्यक्तांयज्ञायुधैःसर्वैरभिरूपैश्चयाजकैः।<br>
सुत्याकालेविनिर्वृत्तेवेदिंगतरवामिव॥2.114.8॥<br>
गोष्ठमध्येस्थितामार्त्तामचरन्तींतृणंनवम्।<br>
गोवृषेणपरित्यक्तांगवांपत्तिमिवोत्सुकाम्॥2.114.9॥<br>
प्रभाकराद्यैःसुस्निग्धैःप्रज्वलद्भिरिवोत्तमैः।<br>
वियुक्तांमणिभिर्जात्यैर्नवांमुक्तावलीमिव॥2.114.10॥<br>
सहसाचलितांस्थानान्महींपुण्यक्षयाद्गताम्।<br>
संहृतद्युतिविस्तारांतारामिवदिवश्च्युताम्॥2.114.11॥<br>
पुष्पनद्धांवसन्तान्तेमत्तभ्रमरनादिताम्।<br>
द्रुतदावाग्निविप्लुष्टांक्लान्तांवनलतामिव॥2.114.12॥<br>
सम्मूढनिगमांस्तब्धांसंक्षिप्तविपणापणाम्।<br>
प्रच्छन्नशशिनक्षत्रांद्यामिवाम्बुधरैर्वृताम्॥2.114.13॥<br>
क्षीणपानोत्तमैर्भिन्नैःशरावैरभिसंवृताम्।<br>
हतशौण्डामिवाकाशेपानभूमिमसंस्कृताम्॥2.114.14॥<br>
वृक्णभूमितलांनिम्नांवृक्णपात्रैःसमावृताम्।<br>
उपयुक्तोदकांभग्नांप्रपांनिपतितामिव॥2.114.15॥<br>
विपुलांविततांचैवयुक्तपाशांतरस्विनाम्।<br>
भूमौबाणैर्विनिष्कृत्तांपतितांज्यामिवायुधात्॥2.114.16॥<br>
सहसायुद्धशौण्डेनहयारोहेणवाहिताम्।<br>
निक्षिप्तभाण्डामुत्सृष्टांकिशोरीमिवदुर्बलाम्॥2.114.17॥<br>
शुष्कतोयांमहामत्स्यैःकूर्मैश्चबहुभिर्वृताम्।<br>
प्रभिन्नतटविस्तीर्णांवापीमिवहृतोत्पलाम्॥2.114.18॥<br>
पुरुषस्याप्रहृष्टस्यप्रतिषिद्धानुलेपनाम्।<br>
सन्तप्तामिवशोकेनगात्रयष्टिमभूषणाम्॥2.114.19॥<br>
प्रावृषिप्रविगाढायांप्रविष्टस्याभ्रमण्डलम्।<br>
प्रच्छन्नांनीलजीमूतैर्भास्करस्यप्रभामिव॥2.114.20॥<br>
भरतस्तुरथस्थःसन्श्रीमान्दशरथात्मजः।<br>
वाहयन्तंरथश्रेष्ठंसारथिंवाक्यमब्रवीत्॥2.114.21॥<br>
किंनुखल्वद्यगम्भीरोमूर्च्छितोननिशम्यते।<br>
यथापुरमयोध्यायांगीतवादित्रनिस्वनः॥2.114.22॥<br>
वारुणीमदगन्धश्चमाल्यगन्धश्चमूर्च्छितः।<br>
धूपितागरुगन्धश्चनप्रवातिसमन्ततः॥2.114.23॥<br>
प्रमत्तगजनादश्चमहांश्चरथनिस्वनः।<br>
नेदानींश्रूयतेपुर्यामस्यांरामेविवासिते॥2.114.24॥<br>
चन्दनागरुगन्धांश्चमहार्हाश्चनवस्रजः।<br>
गतेहिरामेतरुणाःसन्तप्तानोपभुञ्जते॥2.114.25॥<br>
बहिर्यात्रांनगच्छन्तिचित्रमाल्यधरानराः।<br>
नोत्सवाःसम्प्रवर्त्तन्तेरामशोकार्दितेपुरे॥2.114.26॥<br>
सहनूनंममभ्रात्रापुरस्यास्यद्युतिर्गता।<br>
नहिराजत्ययोध्येयंसासारेवार्जुनीक्षपा॥2.114.27॥<br>
कदानुखलुमेभ्रातामहोत्सवइवागतः।<br>
जनयिष्यत्ययोध्यायांहर्षंग्रीष्मइवाम्बुदः॥2.114.28॥<br>
तरुणैश्चारुवेषैश्चनरैरुन्नतगामिभिः।<br>
सम्पतद्भिरयोध्यायांनाभिभान्तिमहापथाः॥2.114.29॥<br>
एवंबहुविधंजल्पन्विवेशवसतिंपितुः।<br>
तेनहीनांनरेन्द्रेणसिंहहीनांगुहामिव॥2.114.30॥<br>
तदातदन्तःपुरमुज्झितप्रभंसुरैरिवोत्सृष्टमभास्करंदिनम्।<br>
निरीक्ष्यसर्वन्तुविविक्तमात्मवान्मुमोचबाष्पंभरतःसुदुःखितः॥2.114.31॥</div></div><script>ac.playbackRate=0.5+parseInt(slider.value)/200</script></body>
</html>