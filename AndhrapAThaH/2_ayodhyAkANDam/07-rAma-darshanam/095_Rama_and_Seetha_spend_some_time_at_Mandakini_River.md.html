<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-095-Mandakini_Soundaryam_Adhika_Pataha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
अथशैलाद्विनिष्क्रम्यमैथिलींकोसलेश्वरः।<br>
अदर्शयच्छुभजलांरम्यांमन्दाकिनींनदीम्॥2.95.1॥<br>
अब्रवीच्चवरारोहांचारुचन्द्रनिभाननाम्।<br>
विदेहराजस्यसुतांरामोराजीवलोचनः॥2.95.2॥<br>
विचित्रपुलिनांरम्यांहंससारससेविताम्।<br>
कमलैरुपसम्पन्नांपश्यमन्दाकिनींनदीम्॥2.95.3॥<br>
नानाविधैस्तीररुहैर्वृतांपुष्पफलद्रुमैः।<br>
राजन्तींराजराजस्यनलिनीमिवसर्वतः॥2.95.4॥<br>
मृगयूथनिपीतानिकलुषाम्भांसिसाम्प्रतम्।<br>
तीर्थानिरमणीयानिरतिंसञ्जनयन्तिमे॥2.95.5॥<br>
जटाजिनधराःकालेवल्कलोत्तरवाससः।<br>
ऋषयस्त्ववगाहन्तेनदींमन्दाकिनींप्रिये॥2.95.6॥<br>
आदित्यमुपतिष्ठन्तेनियमादूर्द्ध्वबाहवः।<br>
एतेपरेविशालाक्षिमुनयःसंशितव्रताः॥2.95.7॥<br>
मारुतोद्धूतशिखरैःप्रनृत्तइवपर्वतः।<br>
पादपैःपत्त्रपुष्पाणिसृजद्भिरभितोनदीम्॥2.95.8॥<br>
क्वचिन्मणिनिकाशोदांक्वचित्पुलिनशालिनीम्।<br>
क्वचित्सिद्धजनाकीर्णांपश्यमन्दाकिनींनदीम्॥2.95.9॥<br>
निर्द्धूतान्वायुनापश्यविततान्पुष्पसञ्चयान्।<br>
पोप्लूयमानानपरान्पश्यत्वंजलमध्यगान्॥2.95.10॥<br>
तांश्चातिवल्गुवचसोरथाङ्गाह्वयनाद्विजाः।<br>
अधिरोहन्तिकल्याणिविकूजन्तःशुभागिरः॥2.95.11॥<br>
दर्शनंचित्रकूटस्यमन्दाकिन्याश्चशोभने।<br>
अधिकंपुरवासाच्चमन्येचतवदर्शनात्॥2.95.12॥<br>
विधूतकलुषैःसिद्धैस्तपोदमशमान्वितैः।<br>
नित्यविक्षोभितजलांविगाहस्वमयासह॥2.95.13॥<br>
सखीवच्चविगाहस्वसीतेमन्दाकिनींनदीम्।<br>
कमलान्यवमज्जन्तीपुष्कराणिचभामिनि॥2.95.14॥<br>
त्वंपौरजनवद्व्यालानयोध्यामिवपर्वतम्।<br>
मन्यस्ववनितेनित्यंसरयूवदिमांनदीम्॥2.95.15॥<br>
लक्ष्मणश्चापिधर्मात्मामन्निदेशेव्यवस्थितः।<br>
त्वंचानुकूलावैदेहिप्रीतिंजनयथोमम॥2.95.16॥<br>
उपस्पृशंस्त्रिषवणंमधुमूलफलाशनः।<br>
नायोध्यायैनराज्यायस्पृहयेऽद्यत्वयासह॥2.95.17॥<br>
इमांहिरम्यांमृगयूथशालिनींनिपीततोयांगजसिंहवानरैः।<br>
सुपुष्पितैःपुष्पधरैरलङ्कृतांनसोऽस्तियःस्यादगतक्लमःसुखी॥2.95.18॥<br>
इतीवरामोबहुसङ्गतंवचःप्रियासहायःसरितंप्रतिब्रुवन्।<br>
चचाररम्यंनयनाञ्जनप्रभंसचित्रकूटंरघुवंशवर्द्धनः॥2.95.19॥</div></div><script>ac.playbackRate=0.5+parseInt(slider.value)/200</script></body>
</html>