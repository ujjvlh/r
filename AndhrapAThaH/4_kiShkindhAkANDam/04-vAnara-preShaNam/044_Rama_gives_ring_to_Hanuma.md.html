<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-044-Hanumathe_Ramena_Mudrikaa_Pradanam.mp3" type="audio/mpeg"></audio><br>
<br>
<br>
विशेषेणतुसुग्रीवोहनुमत्यर्थमुक्तवान्।<br>
सहितस्मिन्हरिश्रेष्ठेनिश्चितार्थोऽर्थसाधने॥4.44.1॥<br>
अब्रवीच्चहनूमन्तंविक्रान्तमनिलात्मजम्।<br>
सुग्रीवःपरमप्रीतःप्रभुःसर्ववनौकसाम्॥4.44.2॥<br>
नभूमौनान्तरिक्षेवानाम्बरेनामरालये।<br>
नाप्सुवागतिसङ्गंतेपश्यामिहरिपुङ्गव॥4.44.3॥<br>
सासुराःसहगन्धर्वाःसनागनरदेवताः।<br>
विदिताःसर्वलोकास्तेससागरधराधराः॥4.44.4॥<br>
गतिर्वेगश्चतेजश्चलाघवंचमहाकपे।<br>
पितुस्तेसदृशंवीरमारुतस्यमहौजसः॥4.44.5॥<br>
तेजसावापितेभूतंसमंभुविनविद्यते।<br>
तद्यथालभ्यतेसीतातत्त्वमेवोपपादय॥4.44.6॥<br>
त्वय्येवहनुमान्स्वस्तिबलंबुद्धिःपराक्रमः।<br>
देशकालानुवृत्तिश्चनयश्चनयपण्डित॥4.44.7॥<br>
ततःकार्यसमासङ्गमवगम्यहनूमति।<br>
विदित्वाहनुमानंचचिन्तयामासराघवः॥4.44.8॥<br>
सर्वथानिश्चितार्थोऽयंहनूमतिहरीश्वरः।<br>
निश्चितार्थकरश्चापिहनुमान्कार्यसाधने॥4.44.9॥<br>
तदेवंप्रस्थितस्यास्यपरिज्ञातस्यकर्मभिः।<br>
भर्त्रापरिगृहीतस्यध्रुवःकार्यफलोदयः॥4.44.10॥<br>
व्यवसायोत्तरंव्यवसायेनउत्तरंश्रेष्ठम्।<br>
कृतार्थःसंवृत्तइव,अमन्यतेतिशेषः॥4.44.11॥<br>
ददौतस्यततःप्रीतःस्वनामाङ्कोपशोभितम्।<br>
अङ्गुलीयमभिज्ञानंराजपुत्र्याःपरन्तपः॥4.44.12॥<br>
अनेनत्वांहरिश्रेष्ठचिह्नेनजनकात्मजा।<br>
मत्सकाशादनुप्राप्तमनुद्विग्नाऽनुपश्यति॥4.44.13॥<br>
व्यवसायश्चतेवीरसत्त्वयुक्तश्चविक्रमः।<br>
सुग्रीवस्यचसन्देशःसिद्धिंकथयतीवमे॥4.44.14॥<br>
सतंगृह्यहरिश्रेष्ठःस्थाप्यमूर्ध्निकृताञ्जलिः।<br>
वन्दित्वाचरणौचैवप्रस्थितःप्लवगोत्तमः॥4.44.15॥<br>
सतत्प्रकर्षन्हरिणांबलंमहद्बभूववीरःपवनात्मजःकपिः।<br>
गताम्बुदेव्योम्निविशुद्धमण्डलःशशीवनक्षत्रगणोपशोभितः॥4.44.16॥<br>
अतिबलबलमाश्रितस्तवाहंहरिवरविक्रमविक्रमैरनल्पैः।<br>
पवनसुतयथाऽभिगम्यतेसाजनकसुताहनुमान्तथाकुरुष्व॥4.44.17॥<script>ac.playbackRate=0.5</script>