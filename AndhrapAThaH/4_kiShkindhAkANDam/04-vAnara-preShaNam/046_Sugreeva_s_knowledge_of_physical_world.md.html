<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-046-_Dundubhi_Vruthanthaha.mp3" type="audio/mpeg"></audio><br>
<br>
<br>
गतेषुवानरेन्द्रेषुरामःसुग्रीवमब्रवीत्।<br>
कथंभवान्विजानीतेसर्वंवैमण्डलंभुवः॥4.46.1॥<br>
सुग्रीवस्तुततोराममुवाचप्रणतात्मवान्।<br>
श्रूयतांसर्वमाख्यास्येविस्तरेणनरर्षभ॥4.46.2॥<br>
यदातुदुन्दुभिंनामदानवंमहिषाकृतिम्।<br>
परिकालयतेवालीमलयंप्रतिपर्वतम्॥4.46.3॥<br>
तदाविवेशमहिषोमलयस्यगुहांप्रति।<br>
विवेशवालीतत्रापिमलयंतज्जिघांसया॥4.46.4॥<br>
ततोऽहंतत्रनिक्षिप्तोगुहाद्वारिविनीतवत्।<br>
नचनिष्क्रमतेवालीतदासंवत्सरेगते॥4.46.5॥<br>
ततःक्षतजवेगेनआपुपूरेतदाबिलम्।<br>
तदहंविस्मितोदृष्ट्वाभ्रातृशोकविषार्दितः॥4.46.6॥<br>
अथाहंकृतबुद्धिस्तुसुव्यक्तंनिहतोगुरुः।<br>
शिलापर्वतसङ्काशाबिलद्वारिमयावृता॥4.46.7॥<br>
ततोऽहमागांकिष्किन्धांनिराशस्तस्यजीविते।<br>
राज्यंचसुमहत्प्राप्तंतारयारुमयासह॥4.46.8॥<br>
मित्रैश्चसहितस्तत्रवसामिविगतज्वरः।<br>
आजगामततोवालीहत्वातंदानवर्षभम्॥4.46.9॥<br>
ततोऽहमददांराज्यंगौरवाद्भययन्त्रितः॥4.46.10॥<br>
समांजिघांसुर्दुष्टात्मावालीप्रव्यथितेन्द्रियः।<br>
परिकालयतेक्रोधाद्धावन्तंसचिवैस्सह॥4.46.11॥<br>
ततोऽहंवालिनातेनसानुबन्धःप्रधावितः।<br>
नदीश्चविविधाःपश्यन्वनानिनगराणिच॥4.46.12॥<br>
आदर्शतलसङ्काशाततोवैपृथिवीमया।<br>
अलातचक्रप्रतिमादृष्टागोष्पदवत्तदा॥4.46.13॥<br>
पूर्वांदिशंततोगत्वापश्यामिविविधान्द्रुमान्।<br>
पर्वतांश्चनदीरम्याःसरांसिविविधानिच॥4.46.14॥<br>
उदयंतत्रपश्यामिपर्वतंधातुमण्डितम्।<br>
क्षीरोदंसागरंचैवनित्यमप्सरसालयम्॥4.46.15॥<br>
परिकालयमानस्तुवालिनाऽभिद्रुतस्तदा।<br>
पुनरावृत्यसहसाप्रस्थितोऽहंतदाविभो॥4.46.16॥<br>
पुनरावर्तमानस्तुवालिनाऽभिद्रुतोद्रुतम्।<br>
दिशस्तस्यास्ततोभूयःप्रस्थितोदक्षिणांदिशम्॥4.46.17॥<br>
विन्ध्यपादपसङ्कीर्णांचन्दनद्रुमभूषिताम्।<br>
द्रुमशैलांस्ततःपश्यन्भूयोदक्षिणतोऽपरान्॥4.46.18॥<br>
सम्पश्यन्विविधान्देशानस्तंचगिरिसत्तमम्।<br>
प्राप्यचास्तंगिरिश्रेष्ठमुत्तरांसम्प्रधावितः॥4.46.19॥<br>
हिमवन्तंचमेरुंचसमुद्रंचतथोत्तरम्॥4.46.20॥<br>
यदानविन्दंशरणंवालिनासमभिद्रुतः।<br>
तदामांबुद्धिसम्पन्नोहनुमान्वाक्यमब्रवीत्॥4.46.21॥<br>
इदानींमेस्मृतंराजन्यथावालीहरीश्वरः।<br>
मतङ्गेनतदाशप्तोह्यस्मिन्नाश्रममण्डले॥4.46.22॥<br>
प्रविशेद्यदिवैवालीमूर्धाऽस्यशतधाभवेत्।<br>
तत्रवासःसुखोऽस्माकंनिरुद्विग्नोभविष्यति॥4.46.23॥<br>
ततःपर्वतमासाद्यऋश्यमूकेनृपात्मज।<br>
नविवेशतदावालीमतङ्गस्यभयात्तदा॥4.46.24॥<br>
एवंमयातदाराजन्प्रत्यक्षमुपलक्षितम्।<br>
पृथिवीमण्डलंकृत्स्नंगुहामस्यागतस्तः॥4.46.25॥<script>ac.playbackRate=0.5</script>