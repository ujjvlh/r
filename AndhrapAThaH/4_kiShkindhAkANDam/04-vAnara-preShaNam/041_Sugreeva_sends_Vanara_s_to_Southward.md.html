<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-041-Dakshina_Disham_Prathi_Hanumadadi_Preshanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
ततःप्रस्थाप्यसुग्रीवस्तन्महद्वानरंबलम्।<br>
दक्षिणांप्रेषयामासवानरानभिलक्षितान्॥4.41.1॥<br>
नीलमग्निसुतंचैवहनुमन्तंचवानरम्।<br>
पितामहसुतंचैवजाम्बवन्तंमहाबलम्॥4.41.2॥<br>
सुहोत्रंचशरारिंचशरगुल्मंतथैवच।<br>
गजंगवाक्षंगवयंसुषेणमृषभंतथा॥4.41.3॥<br>
मैन्दंचद्विविदंचैवविजयंगन्धमादनम्।<br>
उल्कामुखमसङ्गंचहुताशनसुतावुभौ॥4.41.4॥<br>
अङ्गदप्रमुखान्वीरान्वीरःकपिगणेश्वरः।<br>
वेगविक्रमसम्पन्नान्सन्दिदेशविशेषवित्॥4.41.5॥<br>
तेषामग्रेसरंचैवमहद्वलमसङ्गम्।<br>
विधायहरिवीराणामादिशद्दक्षिणांदिशम्॥4.41.6॥<br>
येकेचनसमुद्देशास्तस्यांदिशिसुदुर्गमाः।<br>
कपीशःकपिमुख्यानांसतेषांतानुदाहरत्॥4.41.7॥<br>
सहस्रशिरसंविन्ध्यंनानाद्रुमलतायुतम्।<br>
नर्मदांचनदींदुर्गांमहोरगनिषेविताम्॥4.41.8॥<br>
ततोगोदावरींरम्यांकृष्णवेणींमहानदीम्।<br>
वरदांचमहाभागांमहोरगनिषेविताम्॥4.41.9॥<br>
मेखलामुत्कलांचैवदशार्णनगराण्यपि।<br>
अश्ववन्तीमवन्तींचसर्वमेवानुपश्यत॥4.41.10॥<br>
विदर्भानृषिकांश्चैवरम्यान्माहिषकानपि।<br>
तथावङ्गान्कलिङ्गांश्चकौशिकांश्चसमन्ततः॥4.41.11॥<br>
नदींगोदावरींचैवसर्वमेवानुपश्यत।<br>
तथैवान्ध्रांश्चपुण्ड्रांश्चचोलान्पाण्ड्यान्सकेरलान्॥4.41.12॥<br>
अयोमुखश्चगन्तव्यःपर्वतोधातुमण्डितः।<br>
विचित्रशिखरःश्रीमांश्चित्रपुष्पितकाननः॥4.41.13॥<br>
सचन्दनवनोद्देशोमार्गितव्योमहागिरिः॥4.41.14॥<br>
ततस्तामापगांदिव्यांप्रसन्नसलिलांशिवाम्।<br>
तत्रद्रक्ष्यथकावेरींविहितामप्सरोगणैः॥4.41.15॥<br>
तस्यासीनंनगस्याग्रेमलयस्यमहौजसम्।<br>
द्रक्ष्यथादित्यसङ्काशमगस्त्यमृषिसत्तमम्॥4.41.16॥<br>
ततस्तेनाभ्यनुज्ञाताःप्रसन्नेनमहात्मना।<br>
ताम्रपणींग्राहजुष्टांतरिष्यथमहानदीम्॥4.41.17॥<br>
साचन्दनवनैर्दिव्यैःप्रच्छन्नाद्वीपशालिनी।<br>
कान्तेवयुवतिःकान्तंसमुद्रमवगाहते॥4.41.18॥<br>
ततोहेममयंदिव्यंमुक्तामणिविभूषितम्।<br>
युक्तंकवाटंपाण्ड्यानांगताद्रक्ष्यथवानराः॥4.41.19॥<br>
ततःसमुद्रमासाद्यसम्प्रधार्यार्थनिश्चयम्।<br>
अगस्त्येनान्तरेतत्रसागरेविनिवेशितः॥4.41.20॥<br>
चित्रनानानगःश्रीमान्महेन्द्रःपर्वतोत्तमः।<br>
जातरूपमयःश्रीमानवगाढोमहार्णवम्॥4.41.21॥<br>
नानाविधैर्नगैःसर्वैर्लताभिश्चोपशोभितम्।<br>
देवर्षियक्षप्रवरैरप्सरोभिश्चसेवितम्॥4.41.22॥<br>
सिद्धचारणसङ्घैश्चप्रकीर्णंसुमनोहरम्।<br>
तमुपैतिसहस्राक्षःसदापर्वसुपर्वसु॥4.41.23॥<br>
अगम्योमानुषैर्दीप्तस्तंमार्गध्वसमन्ततः।<br>
तत्रसर्वात्मनासीतामार्गितव्याविशेषतः॥4.41.24॥<br>
सहिदेशस्तुवध्यस्यरावणस्यदुरात्मनः।<br>
राक्षसाधिपतेर्वासःसहस्राक्षसमद्युतेः॥4.41.25॥<br>
दक्षिणस्यसमुद्रस्यमध्येतस्यतुराक्षसी।<br>
अङ्गारकेतिविख्याताछायामाकृष्यभोजनी॥4.41.26॥<br>
एवंनिस्संशयान्कृत्वासंशयान्नष्टसंशयाः।<br>
मृगयध्वंनरेन्द्रस्यपत्नीममिततेजसः॥4.41.27॥<br>
तमतिक्रय्मलक्ष्मीवान्समुद्रेशतयोजने।<br>
गिरिःपुष्पितकोनामसिद्धचारणसेवितः॥4.41.28॥<br>
चन्द्रसूर्यांशुसङ्काशःसागराम्बुसमावृतः।<br>
भ्राजतेविपुलैःशृङ्गैरम्बरंविलिखन्निव॥4.41.29॥<br>
तस्यैवंकाञ्चनंशृङ्गंसेवतेयंदिवाकरः।<br>
श्वेतंराजतमेकंचसेवतेयंनिशाकरः॥4.41.30॥<br>
नतंकृतघ्नाःपश्यन्तिननृशंसाननास्तिकाः।<br>
प्रणम्यशिरसाशैलंतंविमार्गतवानराः॥4.41.31॥<br>
तमतिक्रम्यदुर्धर्षाःसूर्यवान्नामपर्वतः।<br>
अध्वनादुर्विगाहेनयोजनानिचतुर्दश॥4.41.32॥<br>
ततस्तमप्यतिक्रम्यवैद्युतोनामपर्वतः।<br>
सर्वकामफलैर्वृक्षैःसर्वकालमनोहरैः॥4.41.33॥<br>
तत्रभुक्त्वावरार्हाणिमूलानिचफलानिच।<br>
मधूनिपीत्वामुख्यानिपरंगच्छतवानराः॥4.41.34॥<br>
तत्रनेत्रमनःकान्तःकुञ्जरोनामपर्वतः।<br>
अगस्त्यभवनंयत्रनिर्मितंविश्वकर्मणा॥4.41.35॥<br>
तत्रयोजनविस्तारमुच्छ्रितंदशयोजनम्।<br>
शरणंकाञ्चनंदिव्यंनानारत्नविभूषितम्॥4.41.36॥<br>
तत्रभोगवतीनामसर्पाणामालयःपुरी।<br>
विशालकक्ष्यादुर्धर्षासर्वतःपरिरक्षिता॥4.41.37॥<br>
सर्पराजोमहाप्राज्ञोयस्यांवसतिवासुकिः।<br>
निर्यायमार्गितव्याचसाचभोगवतीपुरी॥4.41.38॥<br>
तत्रचानन्तरादेशायेकेचनसुसंवृताः॥4.41.39॥<br>
तंचदेशमतिक्रम्यमहानृषभसंस्थितः।<br>
सर्वरत्नमयःश्रीमानृषभोनामपर्वतः॥4.41.40॥<br>
तंचदेशमतिक्रम्यमहानृषभसंस्थितः।<br>
सर्वरत्नमयःश्रीमानृषभोनामपर्वतः॥4.41.41॥<br>
नतुतच्चन्दनंदृष्ट्वास्प्रष्टव्यंचकदाचन।<br>
रोहितानामगन्धर्वाघोरारक्षन्तितद्वनम्॥4.41.42॥<br>
तत्रगन्धर्वपतयःपञ्चसूर्यसमप्रभाः।<br>
शैलूषोग्रामणीःशिग्रुःशुभ्रोबभ्रुस्तथैवच॥4.41.43॥<br>
रविसोमाग्निवपुषांनिवासःपुण्यकर्मणाम्।<br>
अन्तेपृथिव्यादुर्धर्षास्तत्रस्वर्गजितःस्थिताः॥4.41.44॥<br>
ततःपरंनवःसेव्यःपितृलोकःसुदारुणः।<br>
राजधानीयमस्यैषांकष्टेनतमसावृता॥4.41.45॥<br>
एतावदेवयुष्माभिर्वीरावानरपुङ्गवाः।<br>
शक्यंविचेतुंगन्तुंवानातोगतिमातांगतिः॥4.41.46॥<br>
सर्वमेतत्समालोक्ययच्चान्यदपिदृश्यते।<br>
गतिंविदित्वावैदेह्याःसन्निवर्तितुमर्हथ॥4.41.47॥<br>
यस्तुमासान्निवृत्तोऽग्रेदृष्टासीतेतिवक्ष्यति।<br>
मत्तुल्यविभवोभोगैःसुखंसविहरिष्यति॥4.41.48॥<br>
ततःप्रियतरोनास्तिममप्राणाद्विशेषतः।<br>
कृतापराधोबहुशोममबन्धुर्भविष्यति॥4.41.49॥<br>
अमितबलपराक्रमाभवन्तोविपुलगुणेषुकुलेषुचप्रसूताः।<br>
मनुजपतिसुतांयथालभध्वंतदधिगुणंपुरषार्थमारभध्वम्॥4.41.50॥</div></div><script>ac.playbackRate=0.5+parseInt(slider.value)/200</script></body>
</html>