<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-038-Rama_Sugreeva_Samvadhaha.mp3" type="audio/mpeg"></audio><br>
<br>
<br>
प्रतिहृह्यचतत्सर्वमुपायनमुपाहृतम्।<br>
वानरान्सान्त्वयित्वाचसर्वानेवव्यसर्जयत्॥4.38.1॥<br>
विसर्जयित्वासहनीन्शूरांस्तान्कृतकर्मणः।<br>
मेनेकृतार्थमात्मानंराघवंचमहाबलम्॥4.38.2॥<br>
अब्रवीत्प्रश्रितंवाक्यंसुग्रीवंसम्प्रहर्षयन्।<br>
किष्किन्धायाविनिष्क्रामयदितेसौम्यरोचते॥4.38.3॥<br>
तस्यतद्वचनंश्रुत्वालक्ष्मणस्यसुभाषितम्।<br>
सुग्रीवःपरमप्रीतोवाक्यमेतदुवाचह॥4.38.4॥<br>
एवंभवतुगच्छावःस्थेयंत्वच्छासनेमया॥4.38.5॥<br>
तमेवमुक्त्वासुग्रीवोलक्ष्मणंशुभलक्षणम्।<br>
विसर्जयामासतदातारामन्याश्चयोषितः॥4.38.6॥<br>
एतेत्युच्चैर्हरिवरान्सुग्रीवःसमुदाहरत्।<br>
तस्यतद्वचनंश्रुत्वाहरयःशीघ्रमाययुः॥4.38.7॥<br>
बद्धाञ्जलिपुटाःसर्वेयेस्युःस्त्रीदर्शनक्षमाः।<br>
तानुवाचततःप्राप्तान्राजाऽर्कसदृशप्रभः॥4.38.8॥<br>
उपस्थापयतक्षिप्रंशिबिकांममवानराः॥4.38.9॥<br>
श्रुत्वातुवचनंतस्यहरयःशीघ्रविक्रमाः।<br>
समुपस्थापयामासुःशिबिकांप्रियदर्शनाम्॥4.38.10॥<br>
तामुपस्थापितांदृष्ट्वाशिबिकांवानराधिपः।<br>
लक्ष्मणारुह्यातांशीघ्रमितिसौमित्रिमब्रवीत्॥4.38.11॥<br>
इत्युक्त्वाकाञ्चनंयानंसुग्रीवःसूर्यसन्निभम्।<br>
बृहद्भिर्हरिभिर्युक्तमारुरोहसलक्ष्मणः॥4.38.12॥<br>
पाण्डुरेणातपत्रेणध्रियमाणेनमूर्धनि।<br>
शुक्लैश्चवालव्यजनैर्धूयमानैःसमन्ततः॥4.38.13॥<br>
शङ्खभेरीनिनादैश्चहरिभिश्चाभिनन्दितः।<br>
निर्ययौप्राप्यसुग्रीवोराज्यश्रियमनुत्तमाम्॥4.38.14॥<br>
सवानरशतैस्तीक्ष्णैर्बहुभिःशस्त्रपाणिभिः।<br>
परिकीर्णोययौतत्रयत्ररामोव्यवस्थितः॥4.38.15॥<br>
सतंदेशमनुप्राप्यश्रेष्ठंरामनिषेवितम्।<br>
अवातरन्महातेजाःशिबिकायाःसलक्ष्मणः॥4.38.16॥<br>
आसाद्यचततोरामंकृताञ्जलिपुटोऽभवत्।<br>
कृताञ्जलौस्थितेतस्मिन्वानराश्चाभवंस्तथा॥4.38.17॥<br>
तटाकमिवतद्दृष्ट्वारामःकुड्मलपङ्कजम्।<br>
वानराणांमहत्सैन्यंसुग्रीवेप्रीतिमानभूत्॥4.38.18॥<br>
पादयोःपतितंमूर्ध्नातमुत्थाप्यहरीश्वरम्।<br>
प्रेम्णाचबहुमानाच्चराघवःपरिषस्वजे॥4.38.19॥<br>
परिष्वज्यचधर्मात्मानिषीदेतिततोऽब्रवीत्॥4.38.20॥<br>
तंनिषण्णंततोदृष्ट्वाक्षितौरामोऽब्रवीद्वचः॥4.38.21॥<br>
धर्ममर्थंचकामंचयस्तुकालेनिषेवते।<br>
विभज्यसततंवीरसराजाहरिसत्तम॥4.38.22॥<br>
हित्वाधर्मंतथाऽर्थंचकामंयस्तुनिषेवते।<br>
सवृक्षाग्रेयथासुप्तःपतितःप्रतिबुध्यते॥4.38.23॥<br>
अमित्राणांवधेयुक्तोमित्राणांसङ्ग्रहेरतः।<br>
त्रिवर्गफलभोक्तातुराजाधर्मेणयुज्यते॥4.38.24॥<br>
उद्योगसमयस्त्वेषप्राप्तःशत्रुविनाशन।<br>
सञ्चिन्त्यतांहिपिङ्गेशहरिभिःसहमन्त्रिभिः॥4.38.25॥<br>
एवमुक्तस्तुसुग्रीवोरामंवचनमब्रवीत्॥4.38.26॥<br>
त्वत्प्रसादान्महाबाहोपुनःप्राप्तमिदंमया।<br>
तवदेवप्रसादाच्चभ्रातुश्चजयतांवर॥4.38.27॥<br>
कृतंनप्रतिकुर्याद्यःपुरुषाणांसदूषकः॥4.38.28॥<br>
एतेवानरमुख्याश्चशतशःशत्रुसूदन।<br>
प्राप्ताश्चादायबलिनःपृथिव्यांसर्ववानरान्॥4.38.29॥<br>
ऋक्षाश्चावहिताःशूरागोलाङ्गूलाश्चराघव।<br>
कान्तारवनदुर्गाणामभिज्ञाघोरदर्शनाः॥4.38.30॥<br>
देवगन्धर्वपुत्राश्चवानराःकामरूपिणः।<br>
स्वैःस्वैःपरिवृताःसैन्यैर्वर्तन्तेपथिराघव॥4.38.31॥<br>
शतैःशतसहस्रैश्चकोटिभिश्चप्लवङ्गमाः।<br>
अयुतैश्चावृतावीराःशङ्कुभिश्चपरन्तप॥4.38.32॥<br>
समुद्रैश्चपरार्धैश्चहरयोहरियूथपाः।<br>
आगमिष्यन्तितेराजन्महेन्द्रसमविक्रमाः॥4.38.33॥<br>
तेत्वामभिगमिष्न्यन्तिराक्षसंयेसबान्धवम्।<br>
निहत्यरावणंसङ्ख्येह्यानयिष्यान्तिमैथिलीम्॥4.38.34॥<br>
ततस्तमुद्योगमवेक्ष्यबुद्धिमान्हरिप्रवीरस्यनिदेशवर्तिनः।<br>
बभूवहर्षाद्वसुधाधिपात्मजःप्रबुद्धनीलोत्पलतुल्यदर्शनः॥4.38.35॥<script>ac.playbackRate=0.5</script>