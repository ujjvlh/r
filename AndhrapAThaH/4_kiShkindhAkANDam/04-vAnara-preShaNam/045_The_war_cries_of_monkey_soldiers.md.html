<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-045-Vanarasena_Prasthanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
समस्तानब्रवीद्भूयोरामकार्यार्थसिद्धये।<br>
एवमेतद्विचेतव्यंयन्मयापरिकीर्तितम्॥4.45.1॥<br>
तदुग्रशासनंभर्तुर्विज्ञायहरिपुङ्गवाः।<br>
शलभाइवसञ्छाद्यमेदिनींसम्प्रतस्थिरे॥4.45.2॥<br>
रामःप्रस्रवणेतस्मिन्न्यवसत्सहलक्ष्मणः।<br>
प्रतीक्षमाणस्तंमासंयःसीताधिगमेकृतः॥4.45.3॥<br>
उत्तरांतुदिशंरम्यांगिरिराजसमावृताम्।<br>
प्रतस्थेसहसावीरोहरिःशतवलिस्तदा॥4.45.4॥<br>
पूर्वांदिशंप्रतिययौविनतोहरियूथपः।<br>
ताराङ्गदादिसहितःप्लवगोमारुतात्मजः॥4.45.5॥<br>
पश्चिमांतुभृशंघोरांसुषेणःप्लवगेश्वरः।<br>
प्रतस्थेहरिशार्दूलोदिशंवरुणपालिताम्॥4.45.6॥<br>
ततःसर्वादिशोराजाचोदयित्वायथातथम्।<br>
कपिसेनापतीन्मुख्यान्मुमोदसुखितःसुखम्॥4.45.7॥<br>
एवंसम्बोधिताःसर्वेराज्ञावानरयूथपाः।<br>
स्वांस्वांदिशमभिप्रेत्यत्वरिताःसम्प्रतस्थिरे॥4.45.8॥<br>
नदन्तश्चोन्नदन्तश्चगर्जन्तश्चप्लवङ्गमाः।<br>
क्ष्वेलन्तोधावमानाश्चविनदन्तोमहाबलाः॥4.45.9॥<br>
अहमेकोहनिष्यामिप्राप्तंरावणमाहवे।<br>
ततश्चोन्मथ्यसहसाहरिष्येजनकात्मजाम्॥4.45.10॥<br>
वेपमानांश्रमेणाद्यभवद्भिःस्थीयतामिह।<br>
एकएवाहरिष्यामिपातालादपिजानकीम्॥4.45.11॥<br>
विमथिष्याम्यहंवृक्षान्पातयिष्याम्यहंगिरीन्।<br>
धरणींदारयिष्यामिक्षोभयिष्यामिसागरान्॥4.45.12॥<br>
अहंयोजनसङ्ख्यायाःप्लवितानात्रसंशयः।<br>
शतंयोजनसङ्ख्यायाःशतंसमधिकंह्यहम्॥4.45.13॥<br>
भूतलेसागरेवापिशैलेषुचवनेषुच।<br>
पातालस्यापिवामध्येनममाच्छिद्यतेगतिः॥4.45.14॥<br>
इत्येकैकंतदातत्रवानराबलदर्पिताः।<br>
ऊचुश्चवचनंतत्रहरिराजस्यसन्निधौ॥4.45.15॥</div></div><script>ac.playbackRate=0.5+parseInt(slider.value)/200</script></body>
</html>