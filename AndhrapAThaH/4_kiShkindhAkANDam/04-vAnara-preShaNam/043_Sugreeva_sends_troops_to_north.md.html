<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-043-Udeecheem_Prathi_Shathavali_Preshanam.mp3" type="audio/mpeg"></audio><br>
<br>
<br>
ततःसन्दिश्यसुग्रीवःश्वशुरंपश्चिमांदिशम्।<br>
वीरंशतवलिंनामवानरंवानरर्षभः॥4.43.1॥<br>
उवाचराजाधर्मज्ञःसर्ववानरसत्तमम्।<br>
वाक्यमात्महितंचैवरामस्यचहितंतथा॥4.43.2॥<br>
वृतःशतसहस्रेणत्वद्विधानांवनौकसाम्।<br>
वैवस्वसुतैःसार्धंप्रतिष्ठस्वस्वमन्त्रिभिः॥4.43.3॥<br>
दिशंह्युदीचींविक्रान्तांहिमशैलावतंसकाम्।<br>
सर्वतःपरिमार्गध्वंरामपत्नीमनिन्दिताम्॥4.43.4॥<br>
अस्मिन्कार्येविनिर्वृतेकृतेदाशरथेःप्रिये।<br>
ऋणान्मुक्ताभविष्यामःकृतार्थार्थविदांवराः॥4.43.5॥<br>
कृतंहिप्रियमस्माकंराघवेणमहात्मना।<br>
तस्यचेत्प्रतिकारोऽस्तिसफलंजीवितंभवेत्॥4.43.6॥<br>
अर्थितःकार्यनिर्वृत्तिमकर्तुरपियश्चरेत्।<br>
तस्यस्यात्सफलंजन्मकिंपुनःपूर्वकारिणः॥4.43.7॥<br>
एतांबुद्धिमवस्थायदृश्यतेजानकीयथा।<br>
तथाभवद्भिःकर्तव्यमस्मत्प्रियहितैषिभिः॥4.43.8॥<br>
अयंहिसर्वभूतानांमान्यस्तुनरसत्तमः।<br>
अस्मासुचागतप्रीतीरामःपरपुरञ्जयः॥4.43.9॥<br>
इमानिवनगुर्गाणिनद्यःशैलान्तराणिच।<br>
भवन्तःपरिमार्गन्तुबुद्धिविक्रमसम्पदा॥4.43.10॥<br>
तत्रम्लेच्छान्पुलिन्दांश्चशूरसेनांस्तथैवच।<br>
प्रस्थलान्भरतांश्चैवकुरूंश्चसहमद्रकैः॥4.43.11॥<br>
काम्बोजान्यवनांश्चैवशकानारट्टकानपि।<br>
बाह्लीकानृषिकांश्चैवपौरवानथटङ्कणान्॥4.43.12॥<br>
चीनान्परमचीनांश्चनीहारांश्चपुनःपुनः।<br>
अन्वीक्ष्यदरदांश्चैवहिमवन्तंतथैवच॥4.43.13॥<br>
लौध्रपद्मकषण्डेषुदेवदारुवनेषुच।<br>
रावणःसहवैदेह्यामार्गितव्यस्ततस्ततः॥4.43.14॥<br>
ततःसोमाश्रमंगत्वादेवगन्धर्वसेवितम्।<br>
कालंनाममहासानुंपर्वतंतुगमिष्यथ॥4.43.15॥<br>
महत्सुतस्यशैलस्यनिर्दरेषुगुहासुच।<br>
विचिनुध्वंमहाभागांरामपत्नींततस्ततः॥4.43.16॥<br>
तमतिक्रम्यशैलेन्द्रंहेमगर्भंमहागिरिम्।<br>
ततःसुदर्शंनंनामगन्तुमर्हथपर्वतम्॥4.43.17॥<br>
ततोदेवसखोनामपर्वतःपतगालयः।<br>
नानापक्षिगणाकीर्णोविविधद्रुमभूषितः॥4.43.18॥<br>
तस्यकाननषण्डेषुनिर्झरेषुगुहासुच।<br>
रावणःसहवैदेह्यामार्गितव्यस्ततस्ततः॥4.43.19॥<br>
तमतिक्रम्यचाकाशंसर्वतःशतयोजनम्।<br>
अपर्वतनदीवृक्षंसर्वसत्त्वविवर्जितम्॥4.43.20॥<br>
तंतुशीघ्रमतिक्रम्यकान्तारंरोमहर्षणम्।<br>
कैलासंपाण्डुरंशैलंप्राप्यहृष्टाभविष्यथ॥4.43.21॥<br>
तत्रपाण्डुरमेघाभंजाम्बूनदपरिष्कृतम्।<br>
कुबेरभवनंदिव्यंनिर्मितंविश्वकर्मणा॥4.43.22॥<br>
विशालानलिनीयत्रप्रभूतकमलोत्पला।<br>
हंसकारण्डवाकीर्णाह्यप्सरोगणसेविता॥4.43.23॥<br>
तत्रवैश्रवणोराजासर्वभूतनमस्कृतः।<br>
धनदोरमतेश्रीमान्गुह्यकैःसहयक्षराट्॥4.43.24॥<br>
तस्यचन्द्रनिकाशेषुपर्वतेषुगुहासुच।<br>
रावणःसहवैदेह्यामार्गितव्यस्ततस्ततः॥4.43.25॥<br>
क्रौञ्चंतुगिरिमासाद्यबिलंतस्यसुदुर्गमम्।<br>
अप्रमत्तैःप्रवेष्टव्यंदुष्प्रवेशंहितत्स्मृतम्॥4.43.26॥<br>
वसन्तिहिमहात्मानास्तत्रसूर्यसमप्रभाः।<br>
देवैरप्यर्चिताःसम्यग्देवरूपामहर्षभः॥4.43.27॥<br>
कौञ्चस्यतुगुहाश्चान्याःसानूनिशिखाराणिच।<br>
निर्दराश्चनितम्बाश्चविचेतव्यास्ततस्ततः॥4.43.28॥<br>
क्रौञ्चस्यशिखरंचापिनिरीक्ष्यचततस्ततः।<br>
अवृक्षंकामशैलंचमानसंविहगालयम्॥4.43.29॥<br>
नगतिस्तत्रभूतानांदेवदानवरक्षसाम्।<br>
सचसर्वैर्विचेतव्यःससानुप्रस्थभूधरः॥4.43.30॥<br>
क्रौञ्चंगिरिमतिक्रम्यमैनाकोनामपर्वतः।<br>
मयस्यभवनंयत्रदानवस्यस्वयंकृतम्॥4.43.31॥<br>
मैनाकस्तुविचेतव्यःससानुप्रस्थकन्दरः।<br>
स्त्रीणामश्वमुखीनांचनिकेतास्तत्रतत्रतु॥4.43.32॥<br>
तंदेशंसमतिक्रम्यआश्रमंसिद्धसेवितम्।<br>
सिद्धावैखानसास्तत्रवालखिल्याश्चतापसाः॥4.43.33॥<br>
वन्द्यास्तेतुतपस्तिद्धास्तपसावीतकल्मषाः।<br>
प्रष्टव्याचापिसीतायाःप्रवृत्तिर्विनयान्वितैः॥4.43.34॥<br>
हेमपुष्करसञ्छन्नंतस्मिन्वैखानसंसरः।<br>
तरुणादित्यसङ्काशैर्हंसैर्विचरितंशुभैः॥4.43.35॥<br>
औपवाह्यःकुबेरस्यसार्वभौमइतिस्मृतः।<br>
गजःपर्येतितंदेशंसदासहकरेणुभिः॥4.43.36॥<br>
तत्सरःसमतिक्रम्यनष्टचन्द्रदिवाकरम्।<br>
अनक्षत्रगणंव्योमनिष्पयोदमनादितम्॥4.43.37॥<br>
गभस्तिभिरिवार्कस्यसतुदेशःप्रकाशते।<br>
विश्राम्यद्भिस्तपस्मिद्धैर्देवकल्पैःस्वयम्प्रभैः॥4.43.38॥<br>
तंतुदेशमतिक्रम्यशैलोदानामनिम्नगा॥4.43.39॥<br>
उभयोस्तीरयोस्तस्याःकीचकानामवेणवः।<br>
तेनयन्तिपरंतीरंसिद्धान्प्रत्यानयन्तिच॥4.43.40॥<br>
उत्तराःकुरवस्तत्रकृतपुण्यप्रतिश्रयाः॥4.43.41॥<br>
ततःकाञ्चनपद्माभिःपद्मिनीभिःकृतोदकाः।<br>
नीलवैडूर्यपत्त्राभिर्नद्यास्तत्रसहस्रशः॥4.43.42॥<br>
रक्तोत्पलवनैश्चात्रमण्डिताश्चहिरण्मयैः।<br>
तरुणादित्यसदृशैर्भान्तितत्रजलाशयाः॥4.43.43॥<br>
महार्हमणिपत्रैश्चकाञ्चनप्रभकेसरैः।<br>
नीलोत्पलवनैश्चित्रैःसदेशःसर्वतोवृतः॥4.43.44॥<br>
निस्तुलाभिश्चमुक्ताभिर्मणिभिश्चमहाधनैः।<br>
उद्भूतपुलिनास्तत्रजातरूपैश्चनिम्नगाः॥4.43.45॥<br>
सर्वरत्नमयैश्चित्रैरवगाढानगोत्तमैः।<br>
जातरूपमयैश्चापिहुताशनसमप्रभैः॥4.43.46॥<br>
नित्यपुष्पफलास्तत्रनगाःपत्ररथाकुलाः।<br>
दिव्यागन्धरसस्पर्शाःसर्वकामान्स्रवन्तिच॥4.43.47॥<br>
नानाकाराणिवासांसिफलन्त्यन्येनगोत्तमाः॥4.43.48॥<br>
स्त्रीणांचाप्यनुरूपाणिपुरुषाणांतथैवच।<br>
सर्वर्तुसखसेव्यानिफलन्त्यन्येनगोत्तमाः॥4.43.49॥<br>
महार्हाणिचचित्राणिहैमान्यन्येनगोत्तमाः।<br>
शयनानिप्रसूयन्तेचित्रास्तरणवन्तिच॥4.43.50॥<br>
मनःकान्तानिमाल्यानिफलन्त्यत्रापरेद्रुमाः।<br>
पानानिचमहार्हाणिभक्ष्याणिविविधानिच॥4.43.51॥<br>
गन्धर्वाःकिन्निराःसिद्धानागाविद्याधरास्तथा।<br>
रमन्तेसहितास्तत्रनारीभिर्भास्करप्रभाः॥4.43.52॥<br>
सर्वेसुकृतकर्माणःसर्वेरतिपरायणाः।<br>
सर्वेकामार्थसहितावसन्तिसहयोषितः॥4.43.53॥<br>
गीतवादित्रनिर्घोषःसोत्कृष्टहसितस्वनः।<br>
श्रूयतेसततंतत्रसर्वभूतमनोहरः॥4.43.54॥<br>
तत्रनामुदितःकश्चिन्नास्तिकश्चिदसत्प्रियः।<br>
अहन्यहनिवर्धन्तेगुणास्तत्रमनोरमाः॥4.43.55॥<br>
समतिक्रम्यतंदेशमुत्तरःपयसांनिधिः॥4.43.56॥<br>
इन्द्रलोकगतायेचब्रह्मलोकगताश्चये।<br>
देवास्तंसमवेक्षन्तेगिरिराजंदिवंगताः॥4.43.57॥<br>
सतुदेशोविसूर्योऽपितस्यभासाप्रकाशते।<br>
सूर्यलक्ष्म्याऽभिविज्ञेयस्तपतेवविवस्वता॥4.43.58॥<br>
भगवानपिविश्वात्माशम्भुरेकादशात्मकः।<br>
ब्रह्मावसतिदेवेशोब्रह्मर्षिपरिवारितः॥4.43.59॥<br>
नकथञ्चनगन्तव्यंकुरूणामुत्तरेणवः।<br>
अन्येषामपिभूतानांनातिक्रामतिवैगतिः॥4.43.60॥<br>
सहिसोमगिरिर्नामदेवानामपिदुर्गमः।<br>
तमालोक्यततःक्षिप्रमुपावर्त्तितुमर्हथ॥4.43.61॥<br>
एतावद्वानरैःशक्यंगन्तुंवानरपुङ्गवाः।<br>
अभास्करममर्यादंनजानीमस्ततःपरम्॥4.43.62॥<br>
सर्वमेतद्विचेतव्यंयन्मयापरिकीर्तितम्।<br>
यदन्यदपिनोक्तंचतत्रापिक्रियतांमतिः॥4.43.63॥<br>
ततःकृतंदाशरथेर्महत्प्रियंमहत्तरंचापिततोममप्रियम्।<br>
कृतंभविष्यत्यनिलानलोपमाविदेहजादर्शनजेनकर्मणा॥4.43.64॥<br>
ततःकृतार्थाःसहिताःसबान्धावामयाऽर्चिताःसर्वगुणैर्मनोरमैः।<br>
चरिष्यथोर्वींप्रतिशान्तशत्रवःसहप्रियाभूतधराःप्लवङ्गमाः॥4.43.65॥<script>ac.playbackRate=0.5</script>