<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-037-Vanarasenaa_Aagamanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
एवमुक्तस्तुसुग्रीवोलक्ष्मणेनमहात्मना।<br>
हनुमन्तंस्थितंपार्श्वेसचिवंत्विदमब्रवीत्॥4.37.1॥<br>
महेन्द्रहिमवद्विन्ध्यकैलासशिखरेषुच।<br>
मन्दरेपाण्डुशिखरेपञ्चशैलेषुयेस्थिताः॥4.37.2॥<br>
तरुणादित्यवर्णेषुभ्राजमानेषुसर्वतः।<br>
पर्वतेषुसमुद्रान्तेपश्चिमायांतुयेदिशि॥4.37.3॥<br>
आदित्यभवनेचैवगिरौसन्ध्याभ्रसन्निभे।<br>
पद्मतालवनंभीमंसंश्रिताहरिपुङ्गवाः॥4.37.4॥<br>
अञ्जनाम्बुदसङ्काशाःकुञ्जरप्रतिमौजसः।<br>
अञ्जनेपर्वतेचैवयेवसन्तिप्लवङ्गमाः॥4.37.5॥<br>
मनःशिलागुहावासावानराःकनकप्रभाः।<br>
मेरुपार्श्वगताश्चैवयेधूम्रगिरिसंश्रिताः॥4.37.6॥<br>
तरुणादित्यवर्णाश्चपर्वतेचमहारुणे।<br>
पिबन्तोमधुमैरेयंभीमवेगाःप्लवङ्गमाः॥4.37.7॥<br>
वनेषुचसुरम्येषुसुगन्धिषुमहत्सुच।<br>
तापसानांचरम्येषुवनान्तेषुसमन्ततः॥4.37.8॥<br>
तांस्तान्समानयक्षिप्रंपृथिव्यांसर्ववानरान्।<br>
सामदानादिभिःकल्पैराशुप्रेषयवानरान्॥4.37.9॥<br>
प्रेषिताःप्रथमंयेचमयादूतामहाजवाः।<br>
त्वरणार्थंतुभूयस्त्वंहरीन्सम्प्रेषयापरान्॥4.37.10॥<br>
येप्रसक्ताश्चकामेषुदीर्घसूत्राश्चवानराः।<br>
इहानयस्वतान्सर्वान्शीघ्रंतुममशासनात्॥4.37.11॥<br>
अहोभिर्दशभिर्येहिनागच्छन्तिममाज्ञया।<br>
हन्तव्यास्तेदुरात्मानोराजशासनदूषकाः॥4.37.12॥<br>
शतान्यथसहस्राणांकोट्यश्चममशासनात्।<br>
प्रयान्तुकपिसिंहानांदिशोमममतेस्थिताः॥4.37.13॥<br>
मेघपर्वतसङ्काशाश्छादयन्तइवाम्बरम्।<br>
घोररूपाःकपिश्रेष्ठायान्तुमच्छासनादितः॥4.37.14॥<br>
तेगतिज्ञागतिंगत्वापृथिव्यांसर्ववानराः।<br>
आनयन्तुहरीन्सर्वांस्त्वरिताःशासनान्मम॥4.37.15॥<br>
तस्यवानरराजस्यश्रुत्वावायुसुतोवचः।<br>
दिक्षुसर्वासुविक्रान्तान्प्रेषयामासवानरान्॥4.37.16॥<br>
तेपदंविष्णुविक्रान्तंपतत्ित्रज्योतिरध्वगाः।<br>
प्रयाताःप्रहिताराज्ञाहरयस्तत्क्षणेनवै॥4.37.17॥<br>
तेसमुद्रेषुगिरिषुवनेषुचसरस्सुच।<br>
वानरावानरान्सर्वान्रामहेतोरचोदयन्॥4.37.18॥<br>
मृत्युकालोपमस्याज्ञांराजराजस्यवानराः।<br>
सुग्रीवस्याययुःश्रुत्वासुग्रीवभयदर्शिनः॥4.37.19॥<br>
ततस्तेऽञ्जनसङ्काशागिरेस्तस्मान्महाजवाः।<br>
तिस्रःकोट्यःप्लवङ्गानांनिर्ययुर्यत्रराघवः॥4.37.20॥<br>
अस्तंगच्छतियत्रार्कस्तस्मिन्गिरिवरेस्थिताः।<br>
तप्तहेममहाभासस्तस्मात्कोट्योदशच्युताः॥4.37.21॥<br>
कैलासशिखरेभ्यश्चसिंहकेसरवर्चसाम्।<br>
ततःकोटिसहस्राणिवानराणामुपागमन्॥4.37.22॥<br>
फलमूलेनजीवन्तोहिमवन्तमुपाश्रिताः।<br>
तेषांकोटिसहस्राणांसहस्रंसमवर्तत॥4.37.23॥<br>
अङ्गारकसमानानांभीमानांभीमकर्मणाम्।<br>
विन्ध्याद्वानरकोटीनांसहस्राण्यपतन्द्रुतम्॥4.37.24॥<br>
क्षीरोदवेलानिलयास्तमालवनवासिनः।<br>
नारिकेलाशनाश्चैवतेषांसङ्ख्यानविद्यते॥4.37.25॥<br>
वनेभ्योगह्वरेभ्यश्चसरिद्भ्यश्चमहाजवा।<br>
आगच्छद्वानरीसेनापिबन्तीवदिवाकरम्॥4.37.26॥<br>
येतुत्वरयितुंयातावानराःसर्ववानरान्।<br>
तेवीराहिमवच्छैलंददृशुस्तंमहाद्रुमम्॥4.37.27॥<br>
तस्मिन्गिरिवरेरम्येयज्ञोमाहेश्वरःपुरा।<br>
सर्वदेवमनस्तोषोबभौदिव्योमनोहरः॥4.37.28॥<br>
अन्ननिष्यन्दजातानिमूलानिचफलानिच।<br>
अमृतास्वादकल्पानिददृशुस्तत्रवानराः॥4.37.29॥<br>
तदन्नसम्भवंदिव्यंफलंमूलंमनोहरम्।<br>
यःकश्चित्सकृदश्नातिमासंभवतितर्पितः॥4.37.30॥<br>
तानिमूलानिदिव्यानिफलानिचफलाशनाः।<br>
औषधानिचदिव्यानिजगृहुर्हरियूथपाः॥4.37.31॥<br>
तस्माच्चयज्ञायतनात्पुष्पाणिसुरभीणिच।<br>
आनिन्युर्वानरागत्वासुग्रीवप्रियकारणात्॥4.37.32॥<br>
तेतुसर्वेहरिवराःपृथिव्यांसर्ववानरान्।<br>
सञ्चोदयित्वात्वरितायूथानांजग्मुरग्रतः॥4.37.33॥<br>
तेतुतेनमुहूर्तेनयूथपाःशीघ्रगामिनः।<br>
किष्किन्धांत्वरयाप्राप्ताःसुग्रीवोयत्रवानरः॥4.37.34॥<br>
तेगृहीत्वौषधीःसर्वाःफलंमूलंचवानराः।<br>
तंप्रतिग्राहयामासुर्वचनंचेदमब्रुवन्॥4.37.35॥<br>
सर्वेपरिगताःशैलाःसमुद्राश्चवनानिच।<br>
पृथिव्यांवानराःसर्वेशासनादुपयान्तिते॥4.37.36॥<br>
एवंश्रुत्वाततोहृष्टःसुग्रीवःप्लवगाधिपः।<br>
प्रतिजग्राहतत्प्रीतस्तेषांसर्वमुपायनम्॥4.37.37॥</div></div><script>ac.playbackRate=0.5+parseInt(slider.value)/200</script></body>
</html>