<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-042-Prathicheem_Prathi_Sushena_Preshanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
अथप्रस्थाप्यसुग्रीवस्तान्हरीन्दक्षिणांदिशम्।<br>
अब्रवीन्मेघसङ्काशंसुषेणंनामयूथपम्॥4.42.1॥<br>
तारायाःपितरंराजाश्वशुरंभीमविक्रमम्।<br>
अब्रवीत्प्राञ्जलिर्वाक्यमभिगम्यप्रणम्यच॥4.42.2॥<br>
मरीचिपुत्रंमारीचमर्चिष्मन्तंमहाकपिम्।<br>
वृतंकपिवरैःशूरैर्महेन्द्रसदृशद्युतिम्॥4.42.3॥<br>
बुद्धिविक्रमसम्पन्नंवैनतेयसमद्युतिम्।<br>
मरीचिपुत्रान्मारीचानर्चिर्मालान्महाबलान्॥4.42.4॥<br>
द्वाभ्यांशतसहस्राभ्यांकपीनांकपिसत्तमाः।<br>
सुषेणप्रमुखायूयंवैदेहींपरिमार्गत॥4.42.5॥<br>
सुराष्ट्रान्सहबाह्लीकान्शूरान्भीमांस्तथैवच।<br>
स्फीतान्जनपदान्रम्यान्विपुलानिपुराणिच॥4.42.6॥<br>
पुन्नागगहनंकुक्षिंवकुलोद्दालकाकुलम्।<br>
तथाकेतकषण्डांश्चमार्गध्वंहरियूथपाः॥4.42.7॥<br>
प्रत्यक्स्रोतोगमाश्चैवनद्यःशीतजलाःशिवाः।<br>
तापसानामरण्यानिकान्तारागिरयश्चये॥4.42.8॥<br>
ततःस्थलींमरुप्रायामत्युच्चशिरसःशिलाः।<br>
गिरिजालावृतांदुर्गांमार्गित्वापश्चिमांदिशम्॥4.42.9॥<br>
ततःपश्चिममासाद्यसमुद्रंद्रष्टुमर्हथ।<br>
तिमिनक्रायुतजलमक्षोभ्यमथवानराः॥4.42.10॥<br>
ततःकेतकषण्डेषुतमालगहनेषुच।<br>
कपयोविहरिष्यन्तिनारिकेलवनेषुच॥4.42.11॥<br>
तत्रसीतांचमार्गध्वंनिलयंरावणस्यच।<br>
वेलातटनिविष्टेषुपर्वतेषुवनेषुच॥4.42.12॥<br>
अवन्तीमङ्गलोपांचतथाचालक्षितंवनम्।<br>
राष्ट्राणिचविशालानिपत्तनानिततस्ततः॥4.42.13॥<br>
सिन्धुसागरयोश्चैवसङ्गमेतत्रपर्वतः।<br>
महान्हेमगिरिर्नामशतशृङ्गोमहाद्रुमः॥4.42.14॥<br>
तस्यप्रस्थेषुरम्येषुसिंहाःपक्षगमाःस्थिताः।<br>
तिमिमत्स्यगजांश्चैवनीडान्यारोपयन्तिते॥4.42.15॥<br>
दृप्तास्तृप्ताश्चमातङ्गास्तोयदस्वननिःस्वनाः।<br>
विचरन्तिविशालेऽस्मिन्तोयपूर्णेसमन्ततः॥4.42.16॥<br>
तस्यशृङ्गंदिवस्पर्शंकाञ्चनंचित्रपादपम्।<br>
सर्वमाशुविचेतव्यंकपिभिःकामरूपिभिः॥4.42.17॥<br>
कोटिंतत्रसमुद्रेतुकाञ्चनींशतयोजनाम्।<br>
दुर्दर्शांपारियात्रस्यगतांद्रक्ष्यथवानराः॥4.42.18॥<br>
कोट्यस्तत्रचतुर्विंशद्गन्धर्वाणांतरस्विनाम्।<br>
वसन्त्यग्निनिकाशानांघोराणांकामरूपिणाम्॥4.42.19॥<br>
पावकार्चिःप्रतीकाशाःसमवेताःसहस्रशः।<br>
नात्यासादयितव्यास्तेवानरैर्भीमविक्रमैः॥4.42.20॥<br>
नादेयंचफलंतस्माद्देशात्किञ्चित्प्लवङ्गमैः।<br>
दुरासदाहितेवीराःसत्त्ववन्तोमहाबलाः॥4.42.21॥<br>
तत्रयत्नश्चकर्तव्योमार्गितव्याचजानकी।<br>
नहितेभ्योभयंकिञ्चित्कपित्वमनुवर्तताम्॥4.42.22॥<br>
तत्रवैडूर्यवर्णाभोवज्रसंस्थानसंस्थितः।<br>
नानाद्रुमलताकीर्णोवज्रोनाममहागिरिः॥4.42.23॥<br>
श्रीमान्समुदितस्तत्रयोजनानांशतंसमम्।<br>
गुहास्तत्रविचेतव्याःप्रयत्नेनप्लवङ्गमाः॥4.42.24॥<br>
चतुर्भागेसमुद्रस्यचक्रवान्नामपर्वतः।<br>
तत्रचक्रंसहस्रारंनिर्मितंविश्वकर्मणा॥4.42.25॥<br>
तत्रपञ्चजनंहत्वाहयग्रीवंचदानवम्।<br>
आजहारततश्चक्रंशङ्खंचपुरुषोत्तमः॥4.42.26॥<br>
तस्यसानुषुचित्रेषुविशालासुगुहासुच।<br>
रावणःसहवैदेह्यामार्गितव्यस्ततस्ततः॥4.42.27॥<br>
योजनानांततःषष्टिर्वराहोनामपर्वतः।<br>
सुवर्णशृङ्गःसुश्रीमानगाधेवरुणालये॥4.42.28॥<br>
तत्रप्राग्ज्योतिषंनामजातरूपमयंपुरम्।<br>
यस्मिन्वसतिदुष्टात्मानरकोनामदानवः॥4.42.29॥<br>
तत्रसानुषुचित्रेषुविशालासुगुहासुच।<br>
रावणःसहवैदेह्यामार्गितव्यस्ततस्ततः॥4.42.30॥<br>
तमतिक्रम्यशैलेन्द्रंकाञ्चनान्तरनिर्दरः।<br>
पर्वतःसर्वसौवर्णोधाराप्रस्रवणायुतः॥4.42.31॥<br>
तंगजाश्चवराहाश्चसिंहाव्याघ्राश्चसर्वतः।<br>
अभिगर्जन्तिसततंतेनशब्देनदर्पिताः॥4.42.32॥<br>
यस्मिन्हरिहयःश्रीमान्महेन्द्रःपाकशासनः।<br>
अभिषिक्तःसुरैराजामेघवान्नामपर्वतः॥4.42.33॥<br>
तमतिक्रम्यशैलेन्द्रंमहेन्द्रपरिपालितम्।<br>
षष्टिंगिरिसहस्राणिकाञ्चनानिगमिष्यथ॥4.42.34॥<br>
तरुणादित्यवर्णानिभ्राजमानानिसर्वतः।<br>
जातरूपमयैवृक्षैःशोभितानिसुपुष्पितैः॥4.42.35॥<br>
तेषांमध्येस्थितोराजामेरुरुत्तरपर्वतः।<br>
आदित्येनप्रसन्नेनशैलोदत्तवरःपुरा॥4.42.36॥<br>
तेनैवमुक्तःशैलेन्द्रःसर्वएवत्वदाश्रयाः।<br>
मत्प्रसादाद्भविष्यन्तिदिवारात्रौचकाञ्चनाः॥4.42.37॥<br>
त्वयियेचापिवत्स्यन्तिदेवगन्धर्वदानवाः।<br>
तेभविष्यन्तिरक्ताश्चप्रभयाकाञ्चनप्रभाः॥4.42.38॥<br>
विश्वेदेवाश्चमरुतोवसवश्चदिवौकसः।<br>
आगम्यपश्चिमांसन्ध्यांमेरुमुत्तरपर्वतम्॥4.42.39॥<br>
आदिच्यमुपतिष्ठन्तितैश्चसुर्योऽभिपूजितः।<br>
अदृश्यःसर्वभूतानामस्तंगच्छतिपर्वतम्॥4.42.40॥<br>
योजनानांसहस्राणिदशतानिदिवाकरः।<br>
मुहूर्तार्धेनतंशीघ्रमभियातिशिलोच्चयम्॥4.42.41॥<br>
शृङ्गेतस्यमहद्दिव्यंभवनंसूर्यसन्निभम्।<br>
प्रासादगणसम्बाधंविहितंविश्वकर्मणा॥4.42.42॥<br>
शोभितंतरुभिश्चित्रैर्नानापक्षिसमाकुलैः।<br>
निकेतंपाशहस्तस्यवरुणास्यमहात्मनः॥4.42.43॥<br>
अन्तरामेरुमस्तंचतालोदशशिरामहान्।<br>
जातरूपमयःश्रीमान्भ्राजतेचित्रवेदिकः॥4.42.44॥<br>
तेषुसर्वेषुदुर्गेषुसरस्सुचसरित्सुच।<br>
रावणःसहवैदेह्यामार्गितव्यस्ततस्ततः॥4.42.45॥<br>
यत्रतिष्ठतिधर्मज्ञस्तपसास्वेनभावितः।<br>
मेरुसावर्णिरित्येनख्यातोवैब्रह्मणासमः॥4.42.46॥<br>
प्रष्टव्योमेरुसावर्णिर्महर्षिःसूर्यसन्निभः।<br>
प्रणम्यशिरसाभूमौप्रवृत्तिंमैथिलींप्रति॥4.42.47॥<br>
एतावज्जीवलोकस्यभास्करोरजनीक्षये।<br>
कृत्वावितिमिरंसर्वमस्तंगच्छतिपर्वतम्॥4.42.48॥<br>
एतावद्वानरैःशक्यंगन्तुंवानरपुङ्गवाः।<br>
अभास्करममर्यादंनजानीमस्ततःपरम्॥4.42.49॥<br>
अस्तपर्वतमासाद्यपूर्णेमासेनिवर्तत।<br>
ऊर्ध्वंमासान्नवस्तव्यंवसन्वध्योभवेन्मम॥4.42.50॥<br>
सहैवशूरोयुष्माभिःश्वशुरोमेगमिष्यति।<br>
श्रोतव्यंसर्वमेतस्यभवद्भिर्दिष्टकारिभिः॥4.42.51॥<br>
गुरुरेषमहाबाहुःश्वशुरोमेमहाबलः।<br>
भवन्तश्चापिविक्रान्ताःप्रमाणंसर्वकर्मसु॥4.42.52॥<br>
दृष्टायांतुनरेन्द्रस्यपत्न्याममिततेजसः।<br>
कृतकृत्याभविष्यामःकृतस्यप्रतिकर्मणा॥4.42.53॥<br>
अतोऽन्यदपियत्कार्यंकार्यस्यास्यहितंभवेत्।<br>
सम्प्रधार्यंभवद्भिश्चदेशकालार्थसंहितम्॥4.42.54॥<br>
ततःसुषेणप्रमुखाःप्लवङ्गाःसुग्रीवाक्यंनिपुणंनिशम्य।<br>
आमन्त्र्यसर्वेप्लवगाधिपंतेजग्मुर्दिशंतांवरुणाभिगुप्ताम्॥4.42.55॥</div></div><script>ac.playbackRate=0.5+parseInt(slider.value)/200</script></body>
</html>