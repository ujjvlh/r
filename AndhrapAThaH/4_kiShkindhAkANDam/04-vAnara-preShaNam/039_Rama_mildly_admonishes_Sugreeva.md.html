<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-039-Vanarasena_Samkhya_Nivedanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
इतिब्रुवाणंसुग्रीवंरामोधर्मभृतांवरः।<br>
बाहुभ्यांसम्परिष्वज्यप्रत्युवाचकृताञ्जलिम्॥4.39.1॥<br>
यदिन्द्रोवर्षतेवर्षंनतच्चित्रंभवेत्क्विचित्।<br>
आदित्योवासहस्रांशुःकुर्याद्वितिमिरंनभः॥4.39.2॥<br>
चन्द्रमारश्मिभिःकुर्यात्पृथिवींसौम्यनिर्मलाम्।<br>
त्वद्विधोवापिमित्राणांप्रतिकुर्यात्परन्तप॥4.39.3॥<br>
एवंत्वयिनतच्चित्रंभवेद्यत्सौम्यशोभनम्।<br>
जानाम्यहंत्वांसुग्रीवसततंप्रियवादिनम्॥4.39.4॥<br>
त्वत्सनाथःसखेसङ्ख्येजेतास्मिसकलानरीन्।<br>
त्वमेवमेसुहृन्मित्रंसाहाय्यंकर्तुमर्हसि॥4.39.5॥<br>
जहारात्मविनाशायवैदेहींराक्षसाधमः।<br>
व़ञ्चयित्वातुपौलोमीमनुह्लादौयथाशचीम्॥4.39.6॥<br>
नचिरात्तंहनिष्यामिरावणंनिशितैःशरैः।<br>
पौलोम्याःपितरंदृप्तंशतक्रतुरिवाहवे॥4.39.7॥<br>
एतस्मिन्नन्तरेचैवरजःसमभिवर्तत।<br>
उष्णांतीव्रांसहस्रांशोश्छादयद्गगनेप्रभाम्॥4.39.8॥<br>
दिशःपर्याकुलाश्चासन्रजसातेनमूर्च्छता।<br>
चचालचमहीसर्वासशैलवनकानना॥4.39.9॥<br>
ततोनगेन्द्रसङ्काशैस्तीक्ष्णदंष्ट्रैर्महाबलैः।<br>
कृत्स्नासञ्छादिताभूमिरसङ्ख्येयैःप्लवङ्गमैः॥4.39.10॥<br>
निमेषान्तरमात्रेणततस्तैर्हरियूथपैः।<br>
कोटीशतपरीवारैःकामरूपिभिरावृता॥4.39.11॥<br>
नादेयैःपार्वतीयैश्चसामुद्रैश्चमहाबलैः।<br>
हरिभिर्मेघनिर्ह्रादैरन्यैश्चवनचारिभिः॥4.39.12॥<br>
तरुणादित्यवर्णैश्चशशिगौरैश्चवानरैः।<br>
पद्मकेसरवर्णैश्चश्वेतैर्मेरुकृतालयैः॥4.39.13॥<br>
कोटीसहस्रैर्दशभिःश्रीमान्परिवृतस्तदा।<br>
वीरःशतवलिर्नामवानरःप्रत्यदृश्यत॥4.39.14॥<br>
ततःकाञ्चनशैलाभस्तारायावीर्यवान्पिता।<br>
अनेकैर्दशसाहस्रैःकोटिभिःप्रत्यदृश्यत॥4.39.15॥<br>
तथाऽपरेणकोटीनांसहस्रेणसमन्वितः।<br>
पितारुमायाःसम्प्राप्तःसुग्रीवश्वशुरोविभुः॥4.39.16॥<br>
पद्मकेसरसङ्काशस्तरुणार्कनिभाननः।<br>
बुद्धिमान्वानरश्रेष्ठःसर्ववानरसत्तमः॥4.39.17॥<br>
अनीकैर्बहुसाहस्रैर्वानराणांसमन्वितः।<br>
पिताहनुमतःश्रीमान्केसरीप्रत्यदृश्यत॥4.39.18॥<br>
गोलाङ्गूलमहाराजोगवाक्षोभीमविक्रमः।<br>
वृतःकोटिसहस्रेणवानराणामदृश्यत॥4.39.19॥<br>
ऋक्षाणांभीमवेगानांधूम्रःशत्रुनिबर्हणः।<br>
वृतःकोटिसहस्राभ्यांद्वाभ्यांसमभिवर्तत॥4.39.20॥<br>
महाचलनिभैर्घोरैःपनसोनामयूथपः।<br>
आजगाममहावीर्यस्तिसृभिःकोटिभिर्वृतः॥4.39.21॥<br>
नीलाञ्जनचयाकारोनीलोनामाथयूथपः।<br>
अदृश्यतमहावीर्यस्तिसृभिःकोटिभिर्वृतः॥4.39.22॥<br>
ततःकाञ्चनशैलाभोगवयोनामयूथपः।<br>
आजगाममहार्वीयःकोटिभिःपञ्चभिर्वृतः॥4.39.23॥<br>
दरीमुखश्चबलवान्यूथपोऽभ्याययौतदा।<br>
वृतःकोटिसहस्रेणसुग्रीवंसमुपस्थितः॥4.39.24॥<br>
मैन्दश्चद्विविदश्चोभावश्विपुत्रौमहाबलौ।<br>
कोटिकोटिसहस्रेणवानराणामदृश्यताम्॥4.39.25॥<br>
गजश्चबलवान्वीरःकोटिभिस्तिसृभिर्वृतः।<br>
आजगाममहातेजाःसुग्रीवस्यसमीपतः॥4.39.26॥<br>
ऋक्षराजोमहातेजाजाम्बवान्नामनामतः।<br>
कोटिभिर्दशभिःप्राप्तःसुग्रीवस्यवशेस्थितः॥4.39.27॥<br>
रुमण्वान्नामविक्रान्तोवानरोवानरेश्वरम्।<br>
आययौबलवांस्तूर्णंकोटिशतसमावृतः॥4.39.28॥<br>
ततःकोटिसहस्राणांसहस्रेणशतेनच।<br>
पृष्ठतोऽनुगतःप्राप्तोहरिभिर्गन्धमादनः॥4.39.29॥<br>
ततःपद्मसहस्रेणवृतःशङ्कुशतेनच।<br>
युवराजोऽङ्गदःप्राप्तःपितृतुल्यपराक्रमः॥4.39.30॥<br>
ततस्ताराद्युतिस्तारोहरिर्भीमपराक्रमः।<br>
पञ्चभिर्हरिकोटिभिर्दूरतःप्रत्यदृश्यत॥4.39.31॥<br>
इन्द्रजानुःकपिर्वीरोयूथपःप्रत्यदृश्यत।<br>
एकादशानांकोटीनामीश्वरस्तैश्चसंवृतः॥4.39.32॥<br>
ततोरम्भस्त्वनुप्राप्तस्तरुणादित्यसन्निभः।<br>
अयुतेनावृतश्चैवसहस्रेणशतेनच॥4.39.33॥<br>
ततोयूथपतिर्वीरोदुर्मुखोनामवानरः।<br>
प्रत्यदृश्यतकोटिभ्यांद्वाभ्यांपरिवृतोबली॥4.39.34॥<br>
कैलासशिखराकारैर्वानरैर्भीमविक्रमैः।<br>
वृतःकोटिसहस्रेणहमुमान्प्रत्यदृश्यत॥4.39.35॥<br>
नलश्चापिमहावीर्यःसंवृतोद्रुमवासिभिः।<br>
कोटीशतेनसम्प्राप्तःसहस्रेणशतेनच॥4.39.36॥<br>
ततोदधिमुखःश्रीमान्कोटिभिर्दशभिर्वृतः।<br>
सम्प्राप्तोऽभिमतस्तस्यसुग्रीवस्यमहात्मनः॥4.39.37॥<br>
शरभःकुमुदोवह्निर्वानरोरंहएवच।<br>
एतेचान्येचबहवोवानराःकामरूपिणः॥4.39.38॥<br>
आवृत्यपृथिवींसर्वांपर्वातांश्चवनानिच।<br>
यूथपाःसमनुप्राप्तास्तेषांसङ्ख्यानविद्यते॥4.39.39॥<br>
आगताश्चविशिष्टाश्चपृथिव्यांसर्ववानराः॥4.39.40॥<br>
आप्लवन्तःप्लवन्तश्चगर्जन्तश्चप्लवङ्गमाः।<br>
अभ्यवर्तन्तसुग्रीवंसूर्यमभ्रगणाइव॥4.39.41॥<br>
कुर्वाणाबहुशब्दांश्चप्रहृष्टाबाहुशालिनः।<br>
शिरोभिर्वानरेन्द्रायसुग्रीवस्यन्यवेदयन्॥4.39.42॥<br>
अपरेवानरश्रेष्ठाःसंयम्यचयथोचितम्।<br>
सुग्रीवेणसमागम्यस्थिताःप्राञ्जलयस्तदा॥4.39.43॥<br>
सुग्रीवस्त्वरितोरामेसर्वांस्तान्वानरर्षभान्।<br>
निवेदयित्वाधर्मज्ञःस्थितःप्राञ्जलिरब्रवीत्॥4.39.44॥<br>
यथासुखंपर्वतनिर्झरेषुवनेषुसर्वेषुचवानरेन्द्राः।<br>
निवेशयित्वाविधिवद्बलानिबलंबलज्ञःप्रतिपत्तुमीष्टे॥4.39.45॥</div></div><script>ac.playbackRate=0.5+parseInt(slider.value)/200</script></body>
</html>