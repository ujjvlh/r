<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-066-Legend_of_Hanuma_s_birth.mp3" type="audio/mpeg"></audio><br>
<br>
<br>
अनेकशतसाहस्रींविषण्णांहरिवाहिनीम्।<br>
जाम्बवान्समुदीक्ष्यैवंहनुमन्तमथाब्रवीत्॥4.66.1॥<br>
वीरवानरलोकस्यसर्वशास्त्रविशारद।<br>
तूष्णीमेकान्तमाश्रित्यहनुमान्किंनजल्पसि॥4.66.2॥<br>
हनुमन्हरिराजस्यसुग्रीवस्यसमोह्यसि।<br>
रामलक्ष्मणयोश्चापितेजसाचबलेनच॥4.66.3॥<br>
अरिष्टनेमिनःपुत्रोवैनतेयोमहाबलः।<br>
गरुत्मानितिविख्यातउत्तमःसर्वपक्षिणाम्॥4.66.4॥<br>
बहुशोहिमयादृष्टःसागरेसमहाबलः।<br>
भुजगानुद्धरन्पक्षीमहावेगोमहायशाः॥4.66.5॥<br>
पक्षयोर्यद्बलंतस्यतावद्भुजबलंतव।<br>
विक्रमश्चापिवेगश्चनतेतेनावहीयते॥4.66.6॥<br>
बलंबुद्धिश्चतेजश्चसत्त्वंचहरिपुङ्गव।<br>
विशिष्टंसर्वभूतेषुकिमात्मानंनबुध्यसे॥4.66.7॥<br>
अप्सराप्सरसांश्रेष्ठाविख्यातापुञ्जिकस्थला।<br>
अञ्जनेतिपरिख्यातापत्नीकेसरिणोहरेः॥4.66.8॥<br>
विख्यातात्रिषुलोकेषुरूपेणाप्रतिमाभुवि।<br>
अभिशापादभूत्तातवानरीकामरूपिणी॥4.66.9॥<br>
दुहितावानरेन्द्रस्यकुञ्जरस्यमहात्मनः।<br>
कपित्वेचारुसर्वाङ्गीकदाचित्कामरूपिणी॥4.66.10॥<br>
विचित्रमाल्याभरणामहार्हक्षौमवासिनी।<br>
अचरत्पर्वतस्याग्रेप्रावृडम्बुदसन्निभे॥4.66.11॥<br>
तस्यावस्त्रंविशालाक्ष्याःपीतंरक्तदशंशुभम्।<br>
स्थितायाःपर्वतस्याग्रेमारुतोऽपहरच्छनैः॥4.66.12॥<br>
सददर्शततस्तस्यावृत्तावूरूसुसंहतौ।<br>
स्तनौचपीनौसहितौसुजातंचारुचाननम्॥4.66.13॥<br>
तांविशालायतश्रोणींतनुमध्यांयशस्विनीम्।<br>
दृष्ट्वैवशुभसर्वाङ्गींपवनःकाममोहितः॥4.66.14॥<br>
सतांभुजाभ्यांदीर्घाभ्यांपर्यष्वजतमारुतः।<br>
मन्मथाविष्टसर्वाङ्गोगतात्मातामनिन्दिताम्॥4.66.15॥<br>
एकपत्नीव्रतमिदंकोनाशयितुमिच्छति।<br>
अञ्जनायावचःश्रुत्वामारुतःप्रत्यभाषत॥4.66.16॥<br>
नत्वांहिंसामिसुश्रोणिमाभूत्तेसुभगेभयम्।<br>
मनसाऽस्मिगतोयत्त्वांपरिष्वज्ययशस्विनीम्॥4.66.17॥<br>
महासत्त्वोमहातेजामहाबलपराक्रमः।<br>
लङ्घनेप्लवनेचैवभविष्यतिमयासमः॥4.66.18॥<br>
एवमुक्ताततस्तुष्टाजननीतेमहाकपे।<br>
गुहायांत्वंमहाबाहोप्रजज्ञेप्लवगर्षभम्॥4.66.19॥<br>
अभ्युत्थितंततःसूर्यंबालोदृष्ट्वामहावने।<br>
फलंचेतिजिघृक्षुस्त्वमुत्प्लुत्याभ्युद्गतोदिवम्॥4.66.20॥<br>
शतनित्रीणिगत्वाऽथयोजनानांमहाकपे।<br>
तेजसातस्यनिर्धूतोनविषादंगतस्ततः॥4.66.21॥<br>
तावदापततस्तूर्णमन्तरिक्षंमहाकपे।<br>
क्षिप्तमिन्द्रेणतेवज्रंक्रोधाविष्टेनधीमता॥4.66.22॥<br>
तदाशैलाग्रशिखरेवामोहनुरभज्यत।<br>
ततोहिनामधेयंतेहनुमानितिकीर्त्यते॥4.66.23॥<br>
ततस्त्वांनिहतंदृष्ट्वावायुर्गन्धवहःस्वयम्।<br>
त्रैलोक्येभृशसङ्क्रुद्धोनववौवैप्रभञ्जनः॥4.66.24॥<br>
सम्भ्रान्ताश्चसुराःसर्वेत्रैलोक्येक्षोभितेसति।<br>
प्रसादयन्तिसङ्क्रुद्धंमारुतंभुवनेश्वराः॥4.66.25॥<br>
प्रसादितेचपवनेब्रह्मातुभ्यंवरंददौ।<br>
अशस्त्रवध्यतांतातसमरेसत्यविक्रम॥4.66.26॥<br>
वज्रस्यचनिपातेनविरुजंत्वांसमीक्ष्यच।<br>
सहस्रनेत्रःप्रीतात्माददौतेवरमुत्तमम्॥4.66.27॥<br>
स्वच्छन्दतश्चमरणंतेभूयादितिवैप्रभो।<br>
सत्वंकेसरिणःपुत्रःक्षेत्रजोभीमविक्रमः॥4.66.28॥<br>
भवान्जीवातवेऽस्माकमञ्जनागर्भसम्भवः।]त्वंहिवायुसुतोवत्सप्लवनेचापितत्समः॥4.66.29॥<br>
वयमद्यगतप्राणाभवान्नस्त्रातुसाम्प्रतम्।<br>
दाक्ष्यविक्रमसम्पन्नःपक्षिराजइवापरः॥4.66.30॥<br>
त्रिविक्रमेमयातातसशैलवनकानना।<br>
त्रिःसप्तकृत्वःपृथिवीपरिक्रान्ताप्रदक्षिणम्॥4.66.31॥<br>
तथाचौषधयोऽस्माभिःसञ्चितादेवशासनात्।<br>
निष्पन्नममृतंयाभिस्तदासीन्नोमहद्बलम्॥4.66.32॥<br>
सइदानीमहंवृद्धःपरिहीनपराक्रमः।<br>
साम्प्रतंकालमस्माकंभवान्सर्वगुणान्वितः॥4.66.33॥<br>
तद्विजृम्भस्वविक्रान्तःप्लवतामुत्तमोह्यसि।<br>
त्वद्वीर्यंद्रष्टुकामेयंसर्ववानरवाहीनी॥4.66.34॥<br>
उत्तिष्ठहरिशार्दूललङ्घयस्वमहार्णवम्।<br>
पराहिसर्वभूतानांहनुमन्यागतिस्तव॥4.66.35॥<br>
विषण्णाहरयःसर्वेहनूमन्किमुपेक्षसे।<br>
विक्रमस्वमहावेगोविष्णुस्त्रीन्विक्रमानिव॥4.66.36॥<br>
ततस्तुवैजाम्बवताप्रचोदितःप्रतीतवेगःपवनात्मजःकपिः।<br>
प्रहर्षयंस्तांहरिवीरवाहिनींचकाररूपंमहदात्मनस्तदा॥4.66.37॥<script>ac.playbackRate=0.5</script>