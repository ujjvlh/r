<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-051-Swayam_Prabha_Vruthantha_Kathanam.mp3" type="audio/mpeg"></audio><br>
<br>
<br>
इत्युक्त्वाहनुमांस्तत्रपुनःकृष्णाजिनाम्बराम्।<br>
अब्रवीत्तांमहाभागांतापसींधर्मचारिणीम्॥4.51.1॥<br>
इदंप्रविष्टाःसहसाबिलंतिमिरसंवृतम्।<br>
क्षुत्पिपासापरिश्रान्ताःपरिखिन्नाश्चसर्वशः॥4.51.2॥<br>
महद्धरण्याविवरंप्रविष्टाःस्मपिपासिताः।<br>
इमास्त्वेवंविधान्भावान्विविधानद्भुतोपमान्॥4.51.3॥<br>
दृष्ट्वावयंप्रव्यथिताःसन्भ्रान्तानष्टचेतसः।<br>
कस्यैतेकाञ्चनावृक्षास्तरुणादित्यसन्निभाः॥4.51.4॥<br>
शुचीन्यभ्यवहार्याणिमूलानिचफलानिच।<br>
काञ्चनानिविमानानिराजतानिगृहाणिच॥4.51.5॥<br>
तपनीयगवाक्षणिमणिजालावृतानिच।<br>
पुष्पिताःफलवन्तश्चपुण्याःसुरभिगन्धिनः॥4.51.6॥<br>
इमेजाम्बूनदमयाःपादपाःकस्यतेजसा।<br>
काञ्चनानिचपद्मानिजातानिविमलेजले॥4.51.7॥<br>
कथंमत्स्याश्चसौवर्णाश्चरन्तिसहकच्छपैः।<br>
आत्मानमनुभावंचकस्यचैतत्तपोबलम्॥4.51.8॥<br>
एवमुक्ताहनुमतातापसीधर्मचारिणी।<br>
प्रत्युवाचहनूमन्तंसर्वभूतहितेरता॥4.51.9॥<br>
मयोनाममहातेजामायावीदानवर्षभः।<br>
तेनेदंनिर्मितंसर्वंमाययाकाञ्चनंवनम्॥4.51.10॥<br>
पुरादानवमुख्यानांविश्वकर्माबभूवह।<br>
येनेदंकाञ्चनंदिव्यंनिर्मितंभवनोत्तमम्॥4.51.11॥<br>
सतुवर्षसहस्राणितपस्तप्त्वामहावने।<br>
पितामहाद्वरंलेभेसर्वमौशनसंधनम्॥4.51.12॥<br>
वनंविधायबलवान्सर्वकामेश्वरस्तदा।<br>
उवाससुखितःकालंकञ्चिदस्मिन्महावने॥4.51.13॥<br>
तमप्सरसिहेमायांसक्तंदानवपुङ्गवम्।<br>
विक्रम्यैवाशनिंगृह्यजघानेशःपुरन्दरः॥4.51.14॥<br>
इदंचब्रह्माणादत्तंहेमायैवनमुत्तमम्।<br>
शाश्वताःकामभोगाश्चगृहंचेदंहिरण्मयम्॥4.51.15॥<br>
दुहितामेरुसावर्णेरहंतस्याःस्वयम्प्रभा।<br>
इदंरक्षामिभवनंहेमायावानरोत्तम॥4.51.16॥<br>
ममप्रियसखीहेमानृत्तगीतविशारदा।<br>
तयादत्तवराचास्मिरक्षामिभवनोत्तमम्॥4.51.17॥<br>
किंकार्यंकस्यवाहेतोःकान्ताराणिप्रपश्यथ।<br>
कथंचेदंवनंदुर्गंयुष्माभिरुपलक्षितम्॥4.51.18॥<br>
इमान्यभ्यवहार्याणिमूलानिचफलानिच।<br>
भुक्त्वापीत्वाचपानीयंसर्वंमेवक्तुमर्हथ॥4.51.19॥<script>ac.playbackRate=0.5</script>