<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-058-Sampaati_informs_Angada_about_Seetha.mp3" type="audio/mpeg"></audio><br>
<br>
<br>
इत्युक्तःकरुणंवाक्यंवानरैस्त्यक्तजीवितैः।<br>
सबाष्पोवानरान्गृध्रःप्रत्युवाचमहास्वनः॥4.58.1॥<br>
यवीयान्ममसभ्राताजटायुर्नामवानराः।<br>
यमाख्यातहतंयुद्धेरावणेनबलीयसा॥4.58.2॥<br>
वृद्धभावादपक्षत्वाच्छृण्वंस्तदपिमर्षये।<br>
नहिमेशक्तिरस्त्यद्यभ्रातुर्वैरविमोक्षणे॥4.58.3॥<br>
पुरावृत्रवधेवृत्तेपरस्परजयैषिणौ।<br>
आदित्यमुपयातौस्वोज्वलन्तंरश्मिमालिनम्॥4.58.4॥<br>
आवृत्त्याकाशमार्गेतुजवेनस्मगतौभृशम्।<br>
मध्यंप्राप्तेदिनकरेजटायुरवसीदति॥4.58.5॥<br>
तमहंभ्रातरंदृष्ट्वासूर्यरश्मिभिरार्दितम्।<br>
पक्षाभ्यांछादयामासस्नेहात्परमविह्विलः॥4.58.6॥<br>
निर्दग्धपक्षःपतितोविन्ध्येऽहंवानरर्षभाः।<br>
अहमस्मिन्वसन्भ्रातुःप्रवृत्तिंनोपलक्षये॥4.58.7॥<br>
जटायुषस्त्वेवमुक्तोभ्रात्रासम्पातिनातदा।<br>
युवराजोमहाप्राज्ञःप्रत्युवाचाङ्गदस्तदा॥4.58.8॥<br>
जटायुषोयदिभ्राताश्रुतंतेगदितंमया।<br>
आख्याहियदिजानासिनिलयंतस्यरक्षसः॥4.58.9॥<br>
अदीर्घदर्शनंतंवैरावणंराक्षसाधिपम्।<br>
अन्तिकेयदिवादूरेयदिजानासिशंसनः॥4.58.10॥<br>
ततोऽब्रवीन्महातेजाज्येष्ठोभ्राताजटायुषः।<br>
आत्मानुरूपंवचनंवानरान्सम्प्रहर्षयन्॥4.58.11॥<br>
निर्दग्धपक्षोगृध्रोऽहंहीनवीर्यःप्लवङ्गमाः।<br>
वाङ्मात्रेणतुरामस्यकरिष्येसाह्यमुत्तमम्॥4.58.12॥<br>
जानामिवारुणान्लोकान्विष्णोस्त्रैविक्रमानपि।<br>
महासुरविमर्दान्वाप्यमृतस्यचमन्थनम्॥4.58.13॥<br>
रामस्ययदिदंकार्यंकर्तव्यंप्रथमंमया।<br>
जरयाचहृतंतेजःप्राणाश्चशिथिलामम॥4.58.14॥<br>
तरुणीरूपसम्पन्नासर्वाभरणभूषिता।<br>
ह्रियमाणामयादृष्टारावणेनदुरात्मना॥4.58.15॥<br>
क्रोशन्तीरामरामेतिलक्ष्मणेतिचभामिनी।<br>
भूषणान्यपविध्यन्तीग्रात्राणिचविधून्वती॥4.58.16॥<br>
सूर्यप्रभेवशैलाग्रेतस्याःकौशेयमुत्तमम्।<br>
असितेराक्षसेभातियथावातडिदम्बुदे॥4.58.17॥<br>
तांतुसीतामहंमन्येरामस्यपरिकीर्तनात्।<br>
श्रूयतांमेकथयतोनिलयंतस्यरक्षसः॥4.58.18॥<br>
पुत्रोविश्रवसःसाक्षाद्भ्रातावैश्रवणस्यच।<br>
अध्यास्तेनगरींलङ्कांरावणोनामराक्षसः॥4.58.19॥<br>
इतोद्वीपःसमुद्रस्यसम्पूर्णेशतयोजने।<br>
तस्मिन्लङ्कापुरीरम्यानिर्मिताविश्वकर्मणा॥4.58.20॥<br>
जाम्बूनदमयैर्द्वारैश्चित्रैःकाञ्चनवेदिकैः।<br>
प्राकारेणार्कवर्णेनमहतासुसमावृता॥4.58.21॥<br>
तस्यांवसतिवैदेहीदीनाकौशेयवासिनी।<br>
रावणान्तःपुरेरुद्धाराक्षसीभिःसुरक्षिता॥4.58.22॥<br>
जनकस्यात्मजांराज्ञस्तत्रद्रक्ष्यथमैथिलीम्।<br>
लङ्कायामथगुप्तायांसागरेणसमन्ततः॥4.58.23॥<br>
सम्प्राप्यसागरस्यान्तंसम्पूर्णंशतयोजनम्।<br>
आसाद्यदक्षिणंतीरंततोद्रक्ष्यथरावणम्॥4.58.24॥<br>
तत्रैवत्वरिताःक्षिप्रंविक्रमध्वंप्लवङ्गमाः।<br>
ज्ञानेनखलुपश्यामिदृष्ट्वाप्रत्यागमिष्यथ॥4.58.25॥<br>
आद्यःपन्थाःकुलिङ्गानांयेचान्येधान्यजीविनः।<br>
द्वीतीयोबलिभोजानांयेचवृक्षफलाशिनः॥4.58.26॥<br>
भासास्तृतीयंगच्छन्तिक्रौञ्चाश्चकुररैःसह।<br>
श्येनाश्चतुर्थंगच्छन्तिगृध्रागच्छन्तिपञ्चमम्॥4.58.27॥<br>
षष्ठस्तुपन्थाहंसानांवैनतेयगतिःपरा।<br>
वैनतेयाच्चनोजन्मसर्वेषांवानरर्षभाः॥4.58.28॥<br>
इहस्थोऽहंप्रपश्यामिरावणंजानकींतथा।<br>
अस्माकमपिसौवर्णंदिव्यंचक्षुर्बलंतथा॥4.58.29॥<br>
तस्मादाहारवीर्येणनिसर्गेणचवानराः।<br>
आयोजनशतत्साग्राद्वयंपश्यामनित्यशः॥4.58.30॥<br>
अस्माकंविहितावृत्तिर्निसर्गेणचदूरतः।<br>
विहितापादमूलेतुवृत्तिश्चरणयोधिनाम्॥4.58.31॥<br>
गर्हितंतुकृतंकर्मयेनस्मपिशिताशिना।<br>
प्रतीकार्यंचमेतस्यवैरंभ्रातुःकृतंभवेत्॥4.58.32॥<br>
उपायोदृश्यतांकश्चिल्लङ्घनेलवाणाम्भसः।<br>
अभिगम्यतुवैदेहींसमृद्धार्थागमिष्यथ॥4.58.33॥<br>
समुद्रंनेतुमिच्छामिभवद्भिर्वरुणालयम्।<br>
प्रदास्याम्युदकंभ्रातुःस्वर्गतस्यमहात्मनः॥4.58.34॥<br>
ततोनीत्वातुतंदेशंतीरंनदनदीपतेः।<br>
निर्दग्धपक्षंसम्पातिंवानराःसुमहौजसः॥4.58.35॥<br>
पुनःप्रत्यानयित्वाचतंदेशंपतगेश्वरम्।<br>
बभूवुर्वानराहृष्टाःप्रवृत्तिमुपलभ्यते॥4.58.36॥<script>ac.playbackRate=0.5</script>