<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-050-Rukshabila_Praveshaha_.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
सहताराङ्गदाभ्यांतुसङ्गम्यहनुमान्कपिः।<br>
विचिनोतिस्मविन्ध्यस्यगुहाश्चगहनानिच॥4.50.1॥<br>
सिंहशार्दूलजुष्टेषुशिलाश्चसरितस्तथा।<br>
विषमेषुनगेन्द्रस्यमहाप्रस्रवणेषुच॥4.50.2॥<br>
आसेदुस्तस्यशैलस्यकोटिंदक्षिणपश्चिमाम्।<br>
तेषांतत्रैववसतांसकालोव्यत्यवर्तत॥4.50.3॥<br>
सहिदेशोदुरन्वेषोगुहागहनवान्महान्॥4.50.4॥<br>
तत्रवायुसुतःसर्वंविचिनोतिस्मपर्वतम्।<br>
परस्परेणहनुमानन्योन्यस्याविदूरतः॥4.50.5॥<br>
गजोगवाक्षोगवयःशरभोगन्धमादनः।<br>
मैन्दश्चद्विविदश्चैवसुषेणोजम्बवान्नलः॥4.50.6॥<br>
गिरिजालावृतान्देशान्मार्गित्वादक्षिणांदिशम्।<br>
विचिन्वन्तस्ततस्तत्रददृशुर्विवृतंबिलम्॥4.50.7॥<br>
क्षुत्पिपासापरीताश्चश्रान्ताश्चसलिलार्थिनः।<br>
अवकीर्णंलतावृक्षैर्ददृशुस्तेमहाबिलम्॥4.50.8॥<br>
ततःक्रौञ्चाश्चहंसाश्चसारसाश्चापिनिष्क्रमन्।<br>
जलार्द्राश्चक्रवाकाश्चरक्ताङ्गाःपद्मरेणुभिः॥4.50.9॥<br>
ततस्तद्विलमासाद्यसुगन्धिदुरतिक्रमम्।<br>
विस्मयव्यग्रमनसोबभूवुर्वानरर्षभाः॥4.50.10॥<br>
सञ्जातपरिशङ्कास्तेतद्विलंप्लवगोत्तमाः।<br>
अभ्यपद्यन्नसंहृष्टास्तेजोवन्तोमहाबलाः॥4.50.11॥<br>
नानासत्त्वसमाकीर्णंदैत्येन्द्रनिलयोपमम्।<br>
दुर्दर्शमतिघोरंचदुर्विगाहंचसर्वशः॥4.50.12॥<br>
ततःपर्वतकूटाभोहनुमान्पवनात्मजः।<br>
अब्रवीतद्वानरान्सर्वान्कान्तारवनकोविदः॥4.50.13॥<br>
गिरिजालावृतान्देशान्मार्गित्वादक्षिणांदिशम्।<br>
वयंसर्वेपरिश्रान्तानचपश्याममैथिलीम्॥4.50.14॥<br>
अस्माच्चापिबिलाद्धंसाःक्रौञ्चाश्चसहसारसैः।<br>
जलार्द्राश्चक्रवाकाश्चनिष्पतन्तिस्मसर्वतः॥4.50.15॥<br>
नूनंसलिलवानत्रकूपोवायदिवाह्रदः।<br>
तथाचेमेबिलद्वारेस्निग्धास्तिष्ठन्तिपादपाः॥4.50.16॥<br>
इत्युक्त्वातद्विलंसर्वेविविशुस्तिमिरावृतम्।<br>
अचन्द्रसूर्यंहरयोददृशूरोमहर्षणम्॥4.50.17॥<br>
निशाम्यतस्मात्सिंहांश्चतांस्तांश्चमृगपक्षिणः।<br>
प्रविष्टाहरिशार्दूलाबिलंतिमिरसंवृतम्॥4.50.18॥<br>
नतेषांसज्जतेचक्षुर्नतेजोनपराक्रमः।<br>
वायोरिवगतिस्तेषांदृष्टिस्तमसिवर्तते॥4.50.19॥<br>
तेप्रविष्टास्तुवेगेनतद्बिलंकपिकुञ्जराः।<br>
प्रकाशमभिरामंचददृशुर्देशमुत्तमम्॥4.50.20॥<br>
ततस्तस्मिन्बिलेदुर्गेनानापादपसङ्कुले।<br>
अन्योन्यंसम्परष्वज्यजग्मुर्योजनमन्तरम्॥4.50.21॥<br>
तेनष्टसञ्ज्ञास्तृषिताःसम्भ्रान्ताःसलिलार्थिनः।<br>
परिपेतुर्बिलेतस्मिन्कञ्चित्कालमतन्द्रिताः॥4.50.22॥<br>
तेकृशादीनवदनाःपरिश्रान्ताःप्लवङ्गमाः।<br>
आलोकंददृशुर्वीरानिराशाजीवितेतदा॥4.50.23॥<br>
ततस्तंदेशमागम्यसौम्यंवितिमिरंवनम्।<br>
ददृशुःकाञ्चनान्वृक्षान्दीप्तवैश्वानरप्रभान्॥4.50.24॥<br>
सालांस्तालांश्चपुन्नागान्ककुभान्वञ्जुलान्धवान्।<br>
चम्पकान्नागवृक्षांश्चकर्णिकारांश्चपुष्पितान्॥4.50.25॥<br>
स्तबकैःकाञ्चनैश्चित्रैरक्तैःकिसलयैस्तथा।<br>
आपीडैश्चलताभिश्चहेमाभरणभूषितान्॥4.50.26॥<br>
तरुणादित्यसङ्काशान्वैडूर्यकृतवेदिकान्।<br>
विभ्राजमानान्वपुषापादपांश्चहिरण्मयान्॥4.50.27॥<br>
नीलवैडूर्यवर्णाश्चपद्मिनीःपतगावृताः।<br>
महद्भिःकाञ्चनैःपद्मैर्वृताबालार्कसन्निभैः॥4.50.28॥<br>
जातरूपमयैर्मत्स्यैर्महद्भिश्चसकच्छपैः।<br>
नलिनीस्तत्रददृशुःप्रसन्नसलिलावृताः॥4.50.29॥<br>
काञ्चनानिविमानानिराजतानितथैवच।<br>
तपनीयगवाक्षाणिमुक्ताजालावृतानिच॥4.50.30॥<br>
हैमराजतभौमानिवैडूर्यमणिमन्तिच।<br>
ददृशुस्तत्रहरयोगुहमुख्यानिसर्वशः॥4.50.31॥<br>
पुष्पितान्फलिनोवृक्षान्प्रवालमणिसन्निभान्।<br>
काञ्चनभ्रमरांश्चैवमधूनिचसमन्ततः॥4.50.32॥<br>
मणिकाञ्चनचित्राणिशयनान्यासनानिच।<br>
महार्हाणिचयानानिददृशुस्तेसमन्ततः॥4.50.33॥<br>
हैमराजतकांस्यानांभाजनानांचसञ्चयान्।<br>
अगरूणांचपानानिमधूनिरसवन्तिच॥4.50.34॥<br>
शुचीन्यभ्यवहार्याणिमूलानिचफलानिच।<br>
महार्हाणिचपानानिमधूनिरसवन्तिच॥4.50.35॥<br>
दिव्यानामम्बराणांचमहार्हाणांचसञ्चयान्।<br>
कम्बलानांचचित्राणामजिनानांचसञ्चयान्॥4.50.36॥<br>
तत्रतत्रचविन्यस्तान्दीप्तान्वैश्वानरप्रभान्।<br>
ददृशुर्वानराःशुभ्रान्जातरूपस्यसञ्चयान्॥4.50.37॥<br>
तत्रतत्रविचिन्वन्तोबिलेतस्मिन्महाबलाः।<br>
ददृशुर्वानराःशूराःस्त्रियंकाञ्चिददूरतः॥4.50.38॥<br>
तांदृष्ट्वाभृशसन्त्रस्ताश्चीरकृष्णाजिनाम्बराम्।<br>
तापसींनियताहारांज्वलन्तीमिवतेजसा॥4.50.39॥<br>
विस्मिताहरयस्तत्रव्यवातिष्ठन्तसर्वशः।<br>
पप्रच्छहनुमांस्तत्रकाऽसित्वंकस्यवाबिलम्॥4.50.40॥<br>
ततोहनूमान्गिरिसन्निकाशःकृताञ्जलिस्तामभिवाद्यवृद्धाम्।<br>
पप्रच्छकात्वंभवनंबिलंचरत्नानिहेमानिवदस्वकस्य॥4.50.41॥</div></div><script>ac.playbackRate=0.5</script></body>
</html>