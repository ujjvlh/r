<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-053-Prayo_Upavesha_Nishchayaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
एवमुक्तःशुभंवाक्यंतापस्याधर्मसंहितम्।<br>
उवाचहनुमान्वाक्यंतामनिन्दितचेष्टिताम्॥4.53.1॥<br>
शरणंत्वांप्रपन्नाःस्मःसर्वेवैधर्मचारिणि।<br>
यःकृतःसमयोऽस्माकंसुग्रीवेणमहात्मना॥4.53.2॥<br>
सचकालोह्यतिक्रान्तोबिलेचपरिवर्तताम्।<br>
सात्वमस्माद्विलाद्घोरादुत्तारयितुमर्हसि॥4.53.3॥<br>
तस्मात्सुग्रीववचनादतिक्रान्तान्गतायुषः।<br>
त्रातुमर्हसिनःसर्वान्सुग्रीवभयकर्शितान्॥4.53.4॥<br>
महच्चकार्यमस्माभिःकर्तव्यंधर्मचारिणि।<br>
तच्चापिनकृतंकार्यमस्माभिरिहवासिभिः॥4.53.5॥<br>
एवमुक्ताहनुमतातापसीवाक्यमब्रवीत्।<br>
जीवतादुष्करंमन्येप्रविष्टेननिवर्तितुम्॥4.53.6॥<br>
तपसस्तुप्रभावेननियमोपार्जितेनच।<br>
सर्वानेवबिलादस्मादुद्धरिष्यामिवानरान्॥4.53.7॥<br>
निमीलयतचक्षूंषिसर्वेवानरपुङ्गवाः।<br>
नहिनिष्क्रमितुंशक्यमनिमीलितलोचनैः॥4.53.8॥<br>
ततःसम्मीलिताःसर्वेसुकुमाराङ्गुलैःकरैः।<br>
सहसापिदधुर्दृष्टिंहृष्टागमनकाङ्क्षया॥4.53.9॥<br>
वानरास्तुमहात्मानोहस्तरुद्धमुखास्तदा।<br>
निमेषान्तरमात्रेणबिलादुत्तारितास्तया॥4.53.10॥<br>
ततस्तान्वानरान्सर्वांस्तापसीधर्मचारिणी।<br>
निःसृतान्विषमात्तस्मात्समाश्वास्येदमब्रवीत्॥4.53.11॥<br>
एषविन्ध्योगिरिःश्रीमान्नानाद्रुमलताकुलः।<br>
एषप्रस्रवणःशैलःसागरोऽयंमहोदधिः॥4.53.12॥<br>
स्वस्तिवोऽस्तुगमिष्यामिभवनंवानरर्षभाः।<br>
इत्युक्त्वातद्बिलंश्रीमत्प्रविवेशस्वयम्प्रभा॥4.53.13॥<br>
ततस्तेददृशुर्घोरंसागरंवरुणालयम्।<br>
अपारमभिगर्जन्तंघोरैरूर्मिभिरावृतम्॥4.53.14॥<br>
मयस्यमायाविहितंगिरिदुर्गंविचिन्वताम्।<br>
तेषांमासोव्यतिक्रान्तोयोराज्ञासमयःकृतः॥4.53.15॥<br>
विन्ध्यस्यतुगिरेःपादेसम्प्रपुष्पितपादपे।<br>
उपविश्यमहात्मानश्चिन्तामापेदिरेतदा॥4.53.16॥<br>
ततःपुष्पातिभाराग्रान्लताशतसमावृतान्।<br>
द्रुमान्वासन्तिकान्दृष्ट्वाबभूवुर्भयशङ्किताः॥4.53.17॥<br>
तेवसन्तमनुप्राप्तंप्रतिबुद्ध्वापरस्परम्।<br>
नष्टसन्देशकालार्थानिपेतुर्धरणीतले॥4.53.18॥<br>
ततस्तान्कपिवृद्धांस्तुशिष्टांश्चैववनौकसः।<br>
वाचामधुरयाऽऽभाष्ययथावदनुमान्यच॥4.53.19॥<br>
सतुसिंहवृषस्कन्धःपीनायतभुजःकपिः।<br>
युवराजोमहाप्राज्ञअङ्गदोवाक्यमब्रवीत्॥4.53.20॥<br>
शासनात्कपिराजस्यवयंसर्वेविनिर्गताः।<br>
मासःपूर्णोबिलस्थानांहरयःकिन्नबुध्यते॥4.53.21॥<br>
वयमाश्वयुजेमासिकालसङ्ख्याव्यवस्थिताः।<br>
प्रस्थिताःसोऽपिचातीतःकिमतःकार्यमुत्तरम्॥4.53.22॥<br>
भवन्तःप्रत्ययंप्राप्तानीतिमार्गविशारदाः।<br>
हितेष्वभिरताभर्तुर्निसृष्टाःसर्वकर्मसु॥4.53.23॥<br>
कर्मस्वप्रतिमाःसर्वेदिक्षुविश्रुतपौरुषाः।<br>
मांपुरस्कृत्यनिर्याताःपिङ्गाक्षप्रतिचोदिताः॥4.53.24॥<br>
इदानीमकृतार्थानांमर्तव्यंनात्रसंशयः।<br>
हरिराजस्यसन्देशमकृत्वाकःसुखीभवेत्॥4.53.25॥<br>
तस्मिन्नतीतेकालेतुसुग्रीवेणकृतेस्वयम्।<br>
प्रायोपवेशनंयुक्तंसर्वेषांचवनौकसाम्॥4.53.26॥<br>
तीक्ष्णःप्रकृत्यासुग्रीवःस्वामिभावेव्यवस्थितः।<br>
नक्षमिष्यतिनःसर्वानपराधकृतोगतान्॥4.53.27॥<br>
अप्रवृत्तौचसीतायाःपापमेवकरिष्यति।<br>
तस्मात्क्षममिहाद्यैवप्रायोपविशनंहिनः॥4.53.28॥<br>
ध्रुवंनोहिंसिताराजासर्वान्प्रतिगतानितः।<br>
वधेनाप्रतिरूपेणश्रेयान्मृत्युरिहैवनः॥4.53.29॥<br>
नचाहंयौवराज्येनसुग्रीवेणाभिषेचितः।<br>
नरेन्द्रेणाभिषिक्तोऽस्मिरामेणाक्लिष्टकर्मणा॥4.53.30॥<br>
सपूर्वंबद्धवैरोमांराजादृष्ट्वाव्यतिक्रमम्।<br>
घातयिष्यतिदण्डेनतीक्ष्णेनकृतनिश्चयः॥4.53.31॥<br>
किंमेसुहृद्भिर्व्यसनंपश्यद्भिर्जीवितान्तरे।<br>
इहैवप्रायमासिष्येपुण्येसागररोधसि॥4.53.32॥<br>
एतच्छ्रुत्वाकुमारेणयुवराजेनभाषितम्।<br>
सर्वेतेवानरश्रेष्ठाःकरुणंवाक्यमब्रुवन्॥4.53.33॥<br>
तीक्ष्णःप्रकृत्यासुग्रीवःप्रियासक्तश्चराघवः।<br>
अदृष्टायांतुवैदेह्यांदृष्ट्वाचैवसमागतान्॥4.53.34॥<br>
राघवप्रियकामार्थंघातयिष्यत्यसंशयम्।<br>
नक्षमंचापराद्धानांगमनंस्वामिपार्श्वतः॥4.53.35॥<br>
इहैवसीतामन्विष्यप्रवृत्तिमुपलभ्यवा।<br>
नोचेद्गच्छामतंवीरंगमिष्यामोयमक्षयम्॥4.53.36॥<br>
प्लवङ्गमानांतुभयार्दितानांश्रुत्वावचस्तारइदंबभाषे।<br>
अलंविषादेनबिलंप्रविश्यवसामसर्वेयदिरोचतेवः॥4.53.37॥<br>
इदंहिमायाविहितंसुदुर्गमंप्रभूतवृक्षोदकभोज्यपेयकम्।<br>
इहास्तिनोनैवभयंपुरन्दरान्नराघवाद्वानरराजतोऽपिवा॥4.53.38॥<br>
श्रुत्वाऽङ्गदस्यापिवचोऽनुकूलमूचुश्चसर्वे५हरयःप्रतीताः।<br>
यथानहिंस्येमतथाविधानमसक्तमद्यैवविधीयतांनः॥4.53.39॥</div></div><script>ac.playbackRate=0.5</script></body>
</html>