<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-055-Monkeys_decide_to_fast_unto_death.mp3" type="audio/mpeg"></audio><br>
<br>
<br>
श्रुत्वाहमुमतोवाक्यंप्रश्रितंधर्मसंहितम्।<br>
स्वामिसत्कारसंयुक्तमङ्गदोवाक्यमब्रवीत्॥4.55.1॥<br>
स्तैर्यमात्ममनःशौचमानृशंस्यमथार्जवम्।<br>
विक्रमश्चैवधैर्यंचसुग्रीवेनोपपद्यते॥4.55.2॥<br>
धर्मेणमातरंयस्तुस्वीकरोतिजुगुस्पितः।<br>
कथंसधर्मंजानीतेयेनभ्रात्रामहात्मना॥4.55.3॥<br>
युद्धायाभिनियुक्तेनबिलस्यपिहितंमुखम्॥4.55.4॥<br>
सत्यात्पाणिगृहीतश्चकृतकर्मामहायशाः।<br>
विस्मृतोराघवोयेनसकस्यतुकृतंस्मरेत्॥4.55.5॥<br>
लक्ष्मणस्यभयाद्येननाधर्मभयभीरुणा।<br>
आदिष्टामार्गितुंसीतांधर्ममस्मिन्कथंभवेत्॥4.55.6॥<br>
तस्मिन्पापेकृतघ्नेतुस्मृतिहीनेचलात्मनि।<br>
आर्यःकोविश्वसेज्जातुतत्कुलीनोजिजीविषुः॥4.55.7॥<br>
राज्येपुत्रःप्रतिष्ठाप्यःसगुणोनिर्गुणोऽपिवा।<br>
कथंशत्रुकुलीनंमांसुग्रीवोजीवयिष्यति॥4.55.8॥<br>
भिन्नमन्त्रोऽपराद्धश्चहीनशक्तिःकथंह्यहम्।<br>
किष्किन्धांप्राप्यजीवेयमनाथइवदुर्बलः॥4.55.9॥<br>
उपांशुदण्डेनहिमांबन्धनेनोपपादयेत्।<br>
शठःक्रूरोनृशंसश्चसुग्रीवोराज्यकारणात्॥4.55.10॥<br>
बन्धनाद्वाऽवसादान्मेश्रेयःप्रायोपवेशनम्।<br>
अनुजानीतमांसर्वेगृगंगच्छन्तुवानराः॥4.55.11॥<br>
अहंवःप्रतिजानामिनागमिष्याम्यहंपुरीम्।<br>
इहैवप्रायमासिष्येश्रेयोमरणमेवमे॥4.55.12॥<br>
अभिवादनपूर्वंतुराजाकुशलमेवच।<br>
वाच्यस्तातोयवीयान्मेसुग्रीवोवानरेश्वरः॥4.55.13॥<br>
आरोग्यपूर्वंकुशलंवाच्यामातारुमाचमे।<br>
मातरंचैवमेतारामाश्वासयितुमर्हथ॥4.55.14॥<br>
प्रकृत्याप्रियपुत्रासासानुक्रोशातपस्विनी।<br>
विनष्टमिहमांश्रुत्वाव्यक्तंहास्यतिजीवितम्॥4.55.15॥<br>
एतावदुक्त्वावचनंवृद्धांस्तानभिवाद्यच।<br>
विवेशचाङ्गदोभूमौरुदन्दर्भेषुदुर्मनाः॥4.55.16॥<br>
तस्यसंविशतस्तत्ररुदन्तोवानरर्षभाः।<br>
नयनेभ्यःप्रमुमुचुरुष्णंवैवारिदुःखिताः॥4.55.17॥<br>
सुग्रीवंचैवनिन्दन्तःप्रशंसन्तश्चवालिनम्।<br>
परिवार्याङ्गदंसर्वेव्यवसन्प्रायमासितुम्॥4.55.18॥<br>
मतंतद्वालिपुत्रस्यविज्ञायप्लवगर्षभाः।<br>
उपस्पृश्योदकंतत्रप्राङ्मुखाःसमुपाविशन्॥4.55.19॥<br>
दक्षिणाग्रेषुदर्भेषुउदक्तीरंसमाश्रिताः।<br>
मुमूर्षवोहरिश्रेष्टाएतत्क्षममितिस्मह॥4.55.20॥<br>
रामस्यवनवासंचक्षयंदशरथस्यच।<br>
जनस्थानवधंचैववधंचैवजटायुषः॥4.55.21॥<br>
हरणंचैववैदेह्यावालिनश्चवधंरणे।<br>
रामकोपंचवदतांहरीणांभयमागतम्॥4.55.22॥<br>
ससंविशद्भिर्बहुभिर्महीधरोमहाद्रिकूटप्रतिमैःप्लवङ्गमैः।<br>
बभूवसन्नादितनिर्दरान्तरोभृशंनदद्भिर्जलदैरिवोल्बणैः॥4.55.23॥<script>ac.playbackRate=0.5</script>