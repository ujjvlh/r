<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-052-Vanaraihi_Swagamana_Hethu_Kathanam.mp3" type="audio/mpeg"></audio><br>
<br>
<br>
अथतानब्रवीत्सर्वान्विक्रान्तात्हरिपुङ्गवान्।<br>
इदंवचनमेकाग्रातापसीधर्मचारिणी॥4.52.1॥<br>
वानरायदिवःखेदःप्रनष्टःफलभक्षणात्।<br>
यदिचैतन्मयाश्राव्यंश्रोतुमिच्छामिकथ्यताम्॥4.52.2॥<br>
तस्यास्तद्वचनंश्रुत्वाहनुमान्मारुतात्मजः।<br>
आर्जवेनयथातत्त्वमाख्यातुमुपचक्रमे॥4.52.3॥<br>
राजासर्वस्यलोकस्यमहेन्द्रवरुणोपमः।<br>
रामोदाशरथिःश्रीमान्प्रविष्टोदण्डकावनम्॥4.52.4॥<br>
लक्ष्मणेनसहभ्रात्रावैदेह्याचापिभार्यया।<br>
तस्यभार्याजनस्थानाद्रावणेनहृताबलात्॥4.52.5॥<br>
वीरस्तस्यसखाराज्ञःसुग्रीवोनामवानरः।<br>
राजावानरमुख्यानांयेनप्रस्थापितावयम्॥4.52.6॥<br>
अगस्त्यचरितामाशांदक्षिणांयमरक्षिताम्।<br>
सहैभिर्वानरैर्घोरैरङ्गदप्रमुखैर्वयम्॥4.52.7॥<br>
रावणंसहिताःसर्वेराक्षसंकामरूपिणम्।<br>
सीतयासहवैदेह्यामार्गध्वमितिचोदिताः॥4.52.8॥<br>
विचित्यतुवयंसर्वेसमग्रांदक्षिणांदिशम्।<br>
बुभुक्षिताःपरिश्रान्तावृक्षमूलमुपाश्रिताः॥4.52.9॥<br>
विवर्णवदनाःसर्वेसर्वेध्यानपरायणाः।<br>
नाधिगच्छामहेपारंमग्नाश्चिन्तामहार्णवे॥4.52.10॥<br>
चारयन्तस्ततश्चक्षुर्दृष्टवन्तोवयंबिलम्।<br>
लतापादपसञ्छन्नंतिमिरेणसमावृतम्॥4.52.11॥<br>
कुरराःसारसाश्चैवनिष्पतन्तिपतत्ित्रणः।<br>
साध्वत्रप्रविशामेतिमयातूक्ताःप्लवङ्गमाः॥4.52.12॥<br>
तेषामपिहिसर्वेषामनुमानमुपागतम्।<br>
गच्छामप्रविशामेतिभर्तृकार्यत्वरान्विताः॥4.52.13॥<br>
ततोगाढंनिपतितागृह्यहस्तौपरस्परम्।<br>
इदंप्रविष्टाःसहसाबिलंतिमिरसंवृतम्॥4.52.14॥<br>
एतन्नःकार्यमेतेनकृत्येनवयमागताः।<br>
त्वांचैवोपगताःसर्वेपरिद्यूनाबुभुक्षिताः॥4.52.15॥<br>
आतिथ्यधर्मदत्तानिमूलानिचफलानिच।<br>
अस्माभिरुपभुक्तानिबुभुक्षापरिपीडितैः॥4.52.16॥<br>
यत्त्वयारक्षिताःसर्वेम्रियमाणाबुभुक्षया।<br>
ब्रूहिप्रत्युपकारार्थंकिंतेकुर्वन्तुवानराः॥4.52.17॥<br>
एवमुक्तातुसर्वज्ञावानरैस्तैःस्वयम्प्रभा।<br>
प्रत्युवाचततःसर्वानिदंवानरयूथापान्॥4.52.18॥<br>
सर्वेषांपरितुष्टाऽस्मिवानराणांतरस्विनाम्।<br>
चरन्त्याममधर्मेणनकार्यमिहकेनचित्॥4.52.19॥<script>ac.playbackRate=0.5</script>