<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-056-Sampaati_hears_of_Jataayu_s_death.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
उपविष्टास्तुतेसर्वेयस्मिन्प्रायंगिरिस्थले।<br>
हरयोगृध्रराजश्चतंदेशमुपचक्रमे॥4.56.1॥<br>
सम्पातिर्नामनाम्नातुचिरञ्चीवीविहङ्गमः।<br>
भ्राताजटायुषःश्रीमान्प्रख्यातबलपौरुषः॥4.56.2॥<br>
कन्दरादभिनिष्क्रम्यसविन्ध्यस्यमहागिरेः।<br>
उपविष्टान्हरीन्दृष्ट्वाहृष्टात्मागिरमब्रवीत्॥4.56.3॥<br>
विधिःकिलनरंलोकेविधानेनानुवर्तते।<br>
याथाऽयंविहितोभक्ष्याश्चिरान्मह्यामुपागतः॥4.56.4॥<br>
परंपराणांभक्षिष्येवानराणांमृतंमृतम्।<br>
उवाचेदंवचःपक्षीतान्निरीक्ष्यप्लवङ्गमान्॥4.56.5॥<br>
तस्यतद्वचनंश्रुत्वाभक्ष्यलुब्धस्यपक्षिणः।<br>
अङ्गदःपरमायस्तोहमुमन्तमथाब्रवीत्॥4.56.6॥<br>
पश्यसीतापदेशेनसाक्षाद्वैवस्वतोयमः।<br>
इमंदेशमनुप्राप्तोवानराणांविपत्तये॥4.56.7॥<br>
रामस्यनकृतंकार्यंराज्ञोनचवचःकृतम्।<br>
हरिणामियमज्ञाताविपत्तिःसहसागता॥4.56.8॥<br>
वैदेह्याःप्रियकामेनकृतंकर्मजटायुषा।<br>
गृध्रराजेनयत्तत्रश्रुतंवस्तदशेषतः॥4.56.9॥<br>
प्रियंकुर्वन्तिरामस्यत्यक्त्वाप्राणान्यथावयम्।<br>
अन्योन्यमुपकुर्वन्तिस्नेहकारुण्ययन्त्रिताः॥4.56.10॥<br>
तेनतस्योपकारार्थंत्यजतात्मानमात्मना।<br>
प्रियंकृतंहिरामस्यधर्मज्ञेनजटायुषा॥4.56.11॥<br>
राघवार्थेपरिश्रान्तावयंसंत्यक्तजीविताः।<br>
कान्ताराणिप्रपन्नाःस्मनचपश्याममैथिलीम्॥4.56.12॥<br>
ससुखीगृध्रराजस्तुरावणेनहतोरणे।<br>
मुक्तश्चसुग्रीवभयाद्गतश्चपरमांगतिम्॥4.56.13॥<br>
जटायुषोविनाशेनराज्ञोदशरथस्यच।<br>
हरणेनचवैदेह्याःसंशयंहरयोगताः॥4.56.14॥<br>
रामलक्ष्मणयोर्वासअरण्येसहसीतया।<br>
राघवस्यचबाणेनवालिनश्चतथावधः॥4.56.15॥<br>
रामकोपादशेषाणांराक्षसानांतथावधः।<br>
कैकेय्यावरदानेनइदंहिविकृतंकृतम्॥4.56.16॥<br>
तदसुखमनुकीर्तितंवचोभुविपतितांश्चसमीक्ष्यवानरान्।<br>
भृशचिलतमतिर्महामतिःकृपणमुदाहृतवान्सगृध्रराट्॥4.56.17॥<br>
तत्तुश्रुत्वातदावाक्यमङ्गदस्यमुखोद्गतम्।<br>
अब्रवीद्वचनंगृध्रस्तीक्ष्णतुण्डोमहास्वनः॥4.56.18॥<br>
कोऽयंगिराघोषयतिप्राणैःप्रियतमस्यमे।<br>
जटायुषोवधंभ्रातुःकम्पयन्निवमेमनः॥4.56.19॥<br>
कथमासीज्जनस्थानेयुद्धंराक्षसगृध्रयोः।<br>
नामधेयमिदंभ्रातुश्चिरस्याद्यमयाश्रुतम्॥4.56.20॥<br>
इच्छेयंगिरिदुर्गाच्चभवद्भिरवतारितुम्।<br>
यवीयसोगुणज्ञस्यश्लाघनीयस्यविक्रमैः॥4.56.21॥<br>
अतिदीर्घस्यकालस्यतुष्टोऽस्मिपरिकीर्तनात्।<br>
तदिच्छेयमहंश्रोतुंविनाशंवानरर्षभाः॥4.56.22॥<br>
भ्रातुर्जटायुषस्तस्यजनस्थाननिवासिनः।<br>
तस्यैवचममभ्रातुःसखादशरथःकथम्॥4.56.23॥<br>
यस्यरामःप्रियःपुत्रोज्येष्ठोगुरुजनप्रियः।<br>
सूर्यांशुदग्धपक्षत्वान्नशक्नोम्युपसर्पितुम्॥4.56.24॥<br>
इच्छेयंपर्वतादस्मादवतर्तुमरिन्दमाः॥4.56.25॥</div></div><script>ac.playbackRate=0.5</script></body>
</html>