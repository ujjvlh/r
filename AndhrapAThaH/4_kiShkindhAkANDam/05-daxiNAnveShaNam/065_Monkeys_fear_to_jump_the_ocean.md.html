<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-065-Monkeys_fear_to_jump_the_ocean.mp3" type="audio/mpeg"></audio><br>
<br>
<br>
ततोऽङ्गदवचःश्रुत्वासर्वेतेवानरोत्तमाः।<br>
स्वंस्वंगतौसमुत्साहमाहुस्तत्रयथाक्रमम्॥4.65.1॥<br>
गजोगवाक्षोगवयःशरभोगन्धमादनः।<br>
मैन्दश्चद्विविदश्चैवसुषेणोजाम्बवांस्तथा॥4.65.2॥<br>
आबभाषेगजस्तत्रप्लवेयंदशयोजनम्।<br>
गवाक्षोयोजनान्याहगमिष्यामीतिविंशतिम्॥4.65.3॥<br>
गवयोवानरस्तत्रवानरांस्तानुवाचह।<br>
त्रिंशतंतुगमिष्यामियोजनानांप्लवङ्गमाः॥4.65.4॥<br>
शरभस्तानुवाचाथवानरान्वानरर्षभः।<br>
चत्वारिंशद्गमिष्यामियोजनानांप्लवङ्गमाः॥4.65.5॥<br>
वानरस्तुमहातेजाअब्रवीद्गन्धमादनः।<br>
योजनानांगमिष्यामिपञ्चाशत्तुनसंशयः॥4.65.6॥<br>
मैन्दस्तुवानरस्तत्रवानरांस्तानुवाचह।<br>
योजनानांपरंषष्टिमहंप्लवितुमुत्सहे॥4.65.7॥<br>
ततस्तत्रमहातेजाद्विविदःप्रत्यभाषत।<br>
गमिष्यामिनसन्देहःसप्ततिंयोजनान्यहम्॥4.65.8॥<br>
सुषेणस्तुहरिश्रेष्ठःप्रोक्तवान्कपिसत्तमान्।<br>
अशीतिंयोजनानांतुप्लवेयंप्लवगेश्वराः॥4.65.9॥<br>
तेषांकथयतांतत्रसर्वांस्ताननुमान्यच।<br>
ततोवृद्धतमस्तेषांजाम्बवान्प्रत्यभाषत॥4.65.10॥<br>
पूर्वमस्माकमप्यासीत्कश्चिद्गतिपराक्रमः।<br>
तेवयंवयसःपारमनुप्राप्ताःस्मसाम्प्रतम्॥4.65.11॥<br>
किन्तुनैवंगतेशक्यमिदंकार्यमुपेक्षितुम्।<br>
यदर्थंकपिराजश्चरामश्चकृतनिश्चयौ॥4.65.12॥<br>
नवतिंयोजनानांतुगमिष्यामिनसंशयः।<br>
तांस्तुसर्वान्हरिश्रेष्ठाञ्जाम्बवान्पुनरब्रवीत्॥4.65.13॥<br>
नखल्वेतावदेवासीद्गमनेमेपराक्रमः।<br>
मयामहाबलेश्चैवयज्ञेविष्णुःसनातनः॥4.65.14॥<br>
प्रदक्षिणीकृतःपूर्वंक्रममाणस्त्रिविक्रमम्।<br>
सइदानीमहंवृद्धःप्लवनेमन्दविक्रमः॥4.65.15॥<br>
यौवनेचतदाऽऽसीन्मेबलमप्रतिमंपरैः।<br>
सम्प्रत्येतावतींशक्तिंगमनेतर्कयाम्यहम्॥4.65.16॥<br>
नैतावताचसंसिद्धिःकार्यस्यास्यभविष्यति।<br>
अथोत्तरमुदारार्थमब्रवीङ्गदस्तदा॥4.65.17॥<br>
अनुमान्यमहाप्राज्ञंजाम्बवन्तंमहाकपिः।<br>
अहमेतद्गमिष्यामियोजनानांशतंमहत्॥4.65.18॥<br>
निवर्तनेतुमेशक्तिःस्यान्नवेतिननिश्चिता।<br>
तमुवाचहरिश्रेष्ठंजाम्बवान्वाक्यकोविदः॥4.65.19॥<br>
ज्ञायतेगमनेशक्तिस्तवहर्यृक्षसत्तम॥4.65.20॥<br>
कामंशतंसहस्रंवानह्येषविधिरुच्यते।<br>
योजनानांभवान्शक्तोगन्तुंप्रतिनिवर्तितुम्॥4.65.21॥<br>
नहिप्रेषयितातातस्वामीप्रेष्यःकथञ्चन।<br>
भवताऽयंजनःसर्वःप्रेष्यःप्लवगसत्तम॥4.65.22॥<br>
स्वामीकलत्रंसैन्यस्यगरितेषापरन्तप।<br>
तस्मात्कलत्रवत्तातप्रतिपाल्यःसदाभवान्॥4.65.23॥<br>
मूलमर्थस्यसंरक्ष्यमेषकार्यविदांनयः।<br>
मूलेहिसतिसिद्ध्यन्तिगुणाःपुष्पफलोदयाः॥4.65.24॥<br>
तद्भवानस्यकार्यस्यसाधनेसत्यविक्रम॥4.65.25॥<br>
बुद्धिविक्रमसम्पन्नोहेतुरत्रपरन्तप।<br>
गुरुश्चगुरुपुत्रश्चत्वंहिनःकपिसत्तम॥4.65.26॥<br>
भवन्तमाश्रित्यवयंसमर्थाह्यर्थसाधने।<br>
उक्तवाक्यंमहाप्राज्ञंजाम्बवन्तंमहाकपिः॥4.65.27॥<br>
प्रत्युवाचोत्तरंवाक्यंवालिसूनुरथाङ्गदः।<br>
यदिनाहंगमिष्यामिनान्येवानरपुङ्गवाः॥4.65.28॥<br>
पुनःखल्विदमस्माभिःकार्यंप्रायोपवेशनम्।<br>
नह्यकृत्वाहरिपतेःसन्देशंतस्यधीमतः॥4.65.29॥<br>
तत्रापिगत्वाप्राणानांपश्यामिपरिरक्षणम्।<br>
नहिप्रसादेचात्यर्थंकोपेचहरिरीश्वरः॥4.65.30॥<br>
अतीत्यतस्यसन्देशंविनाशोगमनेभवेत्।<br>
तद्यथाह्यस्यकार्यस्यनभवत्यन्यथागतिः॥4.65.31॥<br>
तद्भवानेवदृष्टार्थःसञ्चिन्तयितुमर्हति।<br>
सोऽङ्गदेनतदावीरःप्रत्युक्तःप्लवगर्षभः॥4.65.32॥<br>
अस्यतेवीरकार्यस्यनकिञ्चित्परिहीयते।<br>
एषसञ्चोदयाम्येनंयःकार्यंसाधयिष्यति॥4.65.33॥<br>
ततःप्रतीतंप्लवतांवरिष्ठमेकान्तमाश्रित्यसुखोपविष्टम्।<br>
सञ्चोदयामासहरिप्रवीरोहरिप्रवीरंहनुमन्तमेव॥4.65.34॥<script>ac.playbackRate=0.5</script>