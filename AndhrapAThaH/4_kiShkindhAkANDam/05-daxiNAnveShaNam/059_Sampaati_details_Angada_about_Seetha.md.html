<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-059-Sampaati_details_Angada_about_Seetha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततस्तदमृतास्वादंगृध्रराजेनभाषितम्।<br>
निशम्यमुदिताहृष्टास्तेवचःप्लवगर्षभाः॥4.59.1॥<br>
जाम्बवान्वानरश्रेष्ठःसहसर्वैःप्लवङ्गमैः।<br>
भूतलात्सहसोत्थायगृध्रराजमथाभ्रवीत्॥4.59.2॥<br>
क्वसीताकेनवादृष्टाकोवाहरतिमैथिलीम्।<br>
तदाख्यातुभवान्सर्वंगतिर्भववनौकसाम्॥4.59.3॥<br>
कोदाशरथिबाणानांवज्रवेगनिपातिनाम्।<br>
स्वयंलक्ष्मणमुक्तानांनचिन्तयतिविक्रमम्॥4.59.4॥<br>
सहरीन्प्रीतिसंयुक्तान्सीताश्रुतिसमाहितान्।<br>
पुनराश्वासयन्प्रीतइदंवचनमब्रवीत्॥4.59.5॥<br>
श्रूयतामिहवैदेह्यायथामेहरणंश्रुतम्।<br>
येनचापिममाख्यातंयत्रवाऽऽयतलोचना॥4.59.6॥<br>
अहमस्मिन्गिरौदुर्गेबहुयोजनमायते।<br>
चिरान्निपतितोवृद्धःक्षीणप्राणपराक्रमः॥4.59.7॥<br>
तंमामेवंगतंपुत्रःसुपार्श्वोनामनामतः।<br>
आहारेणयथाकालंबिभिर्तिपततांवरः॥4.59.8॥<br>
तीक्ष्णकामास्तुगन्धर्वास्तीक्ष्णकोपाभुजङ्गमाः।<br>
मृगाणांतुभयंतीक्ष्णंततस्तीक्ष्णक्षुधावयम्॥4.59.9॥<br>
सकदाचित्क्षुधार्तस्यममाहाराभिकाङिणः।<br>
गतसूर्येऽहनिप्राप्तोममपुत्रोह्यनामिषः॥4.59.10॥<br>
समयावृद्धभावाच्चकोपाच्चपरिभर्त्सितः।<br>
क्षुत्पिपासापरीतेनकुमारःपततांवरः॥4.59.11॥<br>
समामाहारसंरोधात्पीडितंप्रीतिवर्धनः।<br>
अनुमान्ययथातत्त्वमिदंवचनमब्रवीत्॥4.59.12॥<br>
अहंतातयथाकालमामिषार्थीखमाप्लुतः।<br>
महेन्द्रस्यगिरेर्द्वारमावृत्यचसमास्थितः॥4.59.13॥<br>
ततःसत्त्वसहस्राणांसागरान्तरचारिणाम्।<br>
पन्थानमेकोऽध्यवसंसन्निरोद्धुमवाङ्मुखः॥4.59.14॥<br>
तत्रकश्चिन्मयादृष्टःसूर्योदयसमप्रभाम्।<br>
स्त्रियमादायगच्छन्वैभिन्नाञ्जनचयप्रभः॥4.59.15॥<br>
सोऽहमभ्यवहारार्थीतौदृष्ट्वाकृतनिश्चयः।<br>
तेनसाम्नाविनीतेनपन्थानमभियाचितः॥4.59.16॥<br>
नहिसामोपपन्नानांप्रहर्ताविद्यतेक्वचित्।<br>
नीचेष्वपिजनःकश्चित्किमङ्गबतमद्विधः॥4.59.17॥<br>
सयातस्तेजसाव्योमसङ्क्षिपन्निववेगतः।<br>
अथाहंखचरैर्भूतैरभिगम्यसभाजितः॥4.59.18॥<br>
कथञ्चित्सकलत्रोऽसौगतस्तेस्वस्त्यसंशयम्।<br>
एवमुक्तस्ततोऽहंतैःसिद्धःपरमशौभनैः॥4.59.19॥<br>
सचमेरावणोराजारक्षसांप्रतिवेदितः।<br>
हरन्दाशरथेर्भार्यांरामस्यजनकात्मजाम्॥4.59.20॥<br>
भ्रष्टाभऱणकौशेयांशोकवेगपराजिताम्।<br>
रामलक्ष्मणयोर्नामक्रोशन्तींमुक्तमूर्द्धजाम्॥4.59.21॥<br>
एषकालात्ययस्तावदितिकालविदांवरः।<br>
एतमर्थंसमग्रंमेसुपार्श्वःप्रत्यवेदयत्॥4.59.22॥<br>
तच्छ्रुत्वाहिमेबुद्धिर्नासीत्काचित्पराक्रमे।<br>
अपक्षोहिकथंपक्षीकर्मकिञ्चिदुपक्रमे॥4.59.23॥<br>
यत्तुशक्यंमयाकर्तुंवाग्बुद्धिगुणवर्तिना।<br>
श्रूयतांतत्प्रवक्ष्यामिभवतांपौरुषाश्रयम्॥4.59.24॥<br>
वाङ्मतिभ्यांतुसर्वेषांकरिष्यामिप्रियंहिवः।<br>
यद्धिदाशरथेःकार्यंममतन्नात्रसंशयः॥4.59.25॥<br>
तेभवन्तोमतिश्रेष्ठाबलवन्तोमनस्विनः।<br>
प्रेषिताःकपिराजेनदेवैरपिदुरासदाः॥4.59.26॥<br>
रामलक्ष्मणबाणाश्चनिशिताःकङ्कपत्ित्रणः।<br>
त्रयाणामपिलोकानांपर्याप्तास्त्राणनिग्रहे॥4.59.27॥<br>
कामंखलुदशग्रीवस्तेजोबलसमन्वितः।<br>
भवतांतुसमर्थानांनकिञ्चिदपिदुष्करम्॥4.59.28॥<br>
तदलंकालसङ्गेनक्रियतांबुद्धिनिश्चयः।<br>
नहिकर्मसुसज्जन्तेबुद्धिमन्तोभवद्विधाः॥4.59.29॥</div></div><script>ac.playbackRate=0.5</script></body>
</html>