<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-054-Hanuma_advises_Angada.mp3" type="audio/mpeg"></audio><br>
<br>
<br>
तथाब्रुवतितारेतुताराधिपतिवर्चसि।<br>
अथमेनेहृतंराज्यंहनुमानङ्गदेनतत्॥4.54.1॥<br>
बुद्ध्याह्यष्टाङ्गयायुक्तंचतुर्बलसमन्वितम्।<br>
चतुर्दशगुणंमेनेहनुमान्वालिनःसुतम्॥4.54.2॥<br>
आपूर्यमाणंशश्वच्चतेजोबलपराक्रमैः।<br>
शशिनंशुक्लपक्षादौवर्धमानमिवश्रिया॥4.54.3॥<br>
बृहस्पतिसमंबुद्ध्याविक्रमेसदृशंपितुः।<br>
शुश्रूषमाणंतारस्यशुक्रस्येवपुरन्दरम्॥4.54.4॥<br>
भर्तुरर्थेपरिश्रान्तंसर्वशास्त्रविदांवरम्।<br>
अभिसन्धातुमारेभेहनुमानङ्गदंततः॥4.54.5॥<br>
सचतुर्णामुपायानांतृतीयमुपवर्णयन्।<br>
भेदयामासतान्सर्वान्वानरान्वाक्यसम्पदा॥4.54.6॥<br>
तेषुसर्वेषुभिन्नेषुततोऽभीषयदङ्गदम्।<br>
भीषणैर्बहुभिर्वाक्यैःकोपोपायसमन्वितैः॥4.54.7॥<br>
त्वंसमर्थतरःपित्रायुद्धेतारेयवैधुरम्।<br>
दृढंधारयितुंशक्तःकपिराज्यंयथापिता॥4.54.8॥<br>
नित्यमस्थिरचित्ताहिकपयोहरिपुङ्गवः।<br>
नाज्ञाप्यंविषहिष्यन्तिपुत्रदारान्विनात्वया॥4.54.9॥<br>
त्वांनैतेह्यनुयुञ्जेयुःप्रत्यक्षंप्रवदामिते।<br>
यथाऽयंजाम्बवान्नीलःसुहोत्रश्चमहाकपिः॥4.54.10॥<br>
नह्यहंतइमेसर्वेसामदानादिभिर्गुणैः।<br>
दण्डेनवात्वयाशक्याःसुग्रीवादपकर्षितुम्॥4.54.11॥<br>
विगृह्यासनमप्याहुर्दुर्बलेनबलीयसः।<br>
आत्मरक्षाकरस्तस्मान्नविगृह्णीतदुर्बलः॥4.54.12॥<br>
यांचेमांमन्यसेधात्रीमेतद्बिलमितिश्रुतम्।<br>
एतल्लक्ष्मणबाणानामीषत्कार्यंविदारेणे॥4.54.13॥<br>
स्वल्पंहिकृतमिन्द्रेणक्षिपताह्यशनिंपुरा।<br>
लक्ष्मणोनिशितैर्बाणैर्भिन्द्यात्पत्त्रपुटंयथा॥4.54.14॥<br>
लक्ष्मणस्यतुनाराचाबहवःसन्तितद्विधाः।<br>
वज्राशनिसमस्पर्शागिरीणामपिदारणाः॥4.54.15॥<br>
अवस्थानेयदैवत्वमासिष्यसिपरन्तप।<br>
तदेवहरयःसर्वेत्यक्ष्यन्तिकृतनिश्चयाः॥4.54.16॥<br>
स्मरन्तःपत्रदाराणांनित्योद्विग्नाबुभुक्षिताः।<br>
खेदितादुःखशय्याभिस्त्वांकरिष्यन्तिपृष्ठतः॥4.54.17॥<br>
सत्वंहीनःसुहृद्भिश्चहितकामैश्चबन्धुभिः।<br>
तृणादपिभृशोद्विग्नःस्पन्दमानाद्भविष्यसि॥4.54.18॥<br>
नचजातुनहिंस्युस्त्वांघोरालक्ष्मणसायकाः।<br>
अपवृत्तंजिघांसन्तोमहावेगादुरासदाः॥4.54.19॥<br>
अस्माभिस्तुगतंसार्धंविनीतवदुपस्थितम्।<br>
आनुपूर्व्यात्तुसुग्रीवोराज्येत्वांस्थापयिष्यति॥4.54.20॥<br>
धर्मकामःपितृव्यस्तेप्रीतिकामोदृढव्रतः।<br>
शुचिःसत्यप्रतिज्ञश्चनत्वांजातुजिघांसति॥4.54.21॥<br>
प्रियकामश्चतेमासुस्तदर्थंचास्यजीवितम्।<br>
तस्यापत्यंचनास्त्यन्यत्तस्मादङ्गदगम्यताम्॥4.54.22॥<script>ac.playbackRate=0.5</script>