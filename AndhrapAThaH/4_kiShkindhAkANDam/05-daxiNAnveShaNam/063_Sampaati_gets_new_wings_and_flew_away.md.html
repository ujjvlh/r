<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-063-Sampaati_gets_new_wings_and_flew_away.mp3" type="audio/mpeg"></audio><br>
<br>
<br>
एतैरन्यैश्चबहुभिर्वाक्यैर्वाक्यविदांवरः।<br>
मांप्रशस्याभ्यनुज्ञाप्यप्रविष्टाःसस्वमाश्रमम्॥4.63.1॥<br>
कन्दरात्तुविसर्पित्वापर्वतस्यशनैःशनैः।<br>
अहंविन्ध्यंसमारुह्यभवतःप्रतिपालये॥4.63.2॥<br>
अद्यत्वेतस्यकालस्यसाग्रंवर्षशतंगतम्।<br>
देशकालप्रतीक्षोऽस्मिहृदिकृत्वामुनेर्वचः॥4.63.3॥<br>
महाप्रस्थानमासाद्यस्वर्गतेतुनिशाकरे।<br>
मांनिर्दहतिसन्तापोवितर्कैर्बहुभिर्वृतम्॥4.63.4॥<br>
बुद्धिर्यातेनमेदत्ताप्राणानांरक्षणायतु।<br>
सामेऽपनयतेदुःखंदीप्तेवाग्निशिखातमः॥4.63.5॥<br>
बुध्यताचमयावीर्यंरावणस्यदुरात्मनः।<br>
पुत्रःसन्तर्जितोवाग्भिर्नत्रातामैथिलीकथम्॥4.63.6॥<br>
तस्याविलपितंश्रुत्वातौचसीताविनाकृतौ।<br>
नमेदशरथस्नेहात्पुत्रेणोत्पादितंप्रियम्॥4.63.7॥<br>
तस्यत्वेवंब्रुवाणस्यसम्पातेर्वानरैःसह।<br>
उत्पेततुस्तदापक्षौसमक्षंवनचारिणाम्॥4.63.8॥<br>
सदृष्ट्वास्वांतनुंपक्षैरुद्गतैररुणच्छदैः।<br>
प्रहर्षमतुलंलेभेवानरांश्चेदमब्रवीत्॥4.63.9॥<br>
ऋषेर्निशाकरस्यैवप्रभावादमितात्मनः।<br>
आदित्यरश्मिनिर्दग्धौपक्षौमेपुनरुत्थितौ॥4.63.10॥<br>
यौवनेवर्तमानस्यममासीद्यःपराक्रमः।<br>
तमेवाद्यानुगच्छामिबलंपौरुषमेवच॥4.63.11॥<br>
सर्वथाक्रियतांयत्नःसीतामधिगमिष्यथ।<br>
पक्षलाभोममायंवःसिद्धिप्रत्ययकारकः॥4.63.12॥<br>
इत्युक्त्वासहरीन्सर्वान्सम्पातिःपतगोत्तमः।<br>
उत्पपातगिरेःशृङ्गाज्जिज्ञासुःखगमोगतिम्॥4.63.13॥<br>
तस्यतद्वचनंश्रुत्वाप्रीतिसंहृष्टमानसाः।<br>
बभूवुर्हरिशार्दूलाविक्रमाभ्युदयोन्मुखाः॥4.63.14॥<br>
अथपवनसमानविक्रमाःप्लवगवराःप्रतिलब्धपौरुषाः।<br>
अभिजिदभिमुखादिशंययुर्जनकसुतापरिमार्गणोन्मुखाः॥4.63.15॥<script>ac.playbackRate=0.5</script>