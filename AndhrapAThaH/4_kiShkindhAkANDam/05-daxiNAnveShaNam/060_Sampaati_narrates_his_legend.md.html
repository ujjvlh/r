<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-060-Sampaati_narrates_his_legend.mp3" type="audio/mpeg"></audio><br>
<br>
<br>
ततःकृतोदकंस्नातंतंगृध्रंहरियूथपाः।<br>
उपविष्टागिरौदुर्गेपरिवार्यसमन्ततः॥4.60.1॥<br>
तमङ्गदमुपासीनंतैःसर्वैर्हरिभिर्वृतम्।<br>
जनितप्रत्ययोहर्षात्सम्पातिःपुनरब्रवीत्॥4.60.2॥<br>
कृत्वानिःशब्दमेकाग्राःशृण्वन्तुहरयोमम।<br>
तत्त्वंसङ्कीर्तयिष्यामियथाजानामिमैथिलीम्॥4.60.3॥<br>
अस्यविन्ध्यस्यशिखरेपतितोऽस्मिपुरावने।<br>
सूर्यातपपरीताङ्गोनिर्दग्धःसूर्यरश्मिभिः॥4.60.4॥<br>
लब्धसञ्ज्ञस्तुषड्रात्राद्विवशोविह्वलन्निव।<br>
वीक्षमाणोदिशःसर्वानाभिजानामिकिञ्चन॥4.60.5॥<br>
ततस्तुसागरान्शैलान्नदीःसर्वाःसरांसिच।<br>
वनान्युदधिवेलांचसमीक्ष्यमतिरागमत्॥4.60.6॥<br>
हृष्टपक्षिगणाकीर्णःकन्दरान्तरकूटवान्।<br>
दक्षिणस्योदधेस्तीरेविन्ध्योऽयमितिनिश्चयः॥4.60.7॥<br>
आसीच्चात्राश्रमंपुण्यंसुरैरपिसुपूजितम्।<br>
ऋषिर्निशाकरोनामयस्मिन्नुग्रतपाभवत्॥4.60.8॥<br>
अष्टौवर्षसहस्राणितेनास्मिन्नृषिणाविना।<br>
वसतोममधर्मज्ञाःस्वर्गतेतुनिशाकरे॥4.60.9॥<br>
अवतीर्यचविन्ध्याग्रात्कृच्छ्रेणविषमाच्छनैः।<br>
तीक्ष्णदर्भांवसुमतींदुःखेनपुनरागतः॥4.60.10॥<br>
तमृषिंद्रष्टुकामोऽस्मिदुःखेनाभ्यागतोभृशम्।<br>
जटायुषामयाचैवबहुशोऽधिगतोहिसः॥4.60.11॥<br>
तस्याश्रमपदाभ्याशेववुर्वाताःसुगन्धिनः।<br>
वृक्षोवाऽपुष्पितःकश्चिदफलोवानविद्यते॥4.60.12॥<br>
उपेत्यचाश्रमंपुण्यंवृक्षमूलमुपाश्रितः।<br>
द्रष्टुकामःप्रतीक्षोऽहंभगवन्तंनिशाकरम्॥4.60.13॥<br>
अथापश्यमदूरस्थमृषिंज्वलिततेजसम्।<br>
कृताभिषेकंदुर्धर्षमुपावृत्तमुदङ्मुखम्॥4.60.14॥<br>
तमृक्षाःसृमराव्याघ्राःसिंहानागाःसरीसृपाः।<br>
परिवार्योपगच्छन्तिधातारंप्राणिनोयथा॥4.60.15॥<br>
ततःप्राप्तमृषिंज्ञात्वातानिसत्त्वानिवैययुः।<br>
प्रविष्टेराजनियथासर्वंसामात्यकंबलम्॥4.60.16॥<br>
ऋषिस्तुदृष्ट्वामांप्रीतःप्रविष्टश्चाश्रमंपुनः।<br>
मुहूर्तमात्रान्निष्क्रम्यततःकार्यमपृच्छत॥4.60.17॥<br>
सौम्यवैकल्यतांदृष्ट्वारोम्णांतेनावगम्यते।<br>
अग्निदग्धाविमौपक्षौत्वक्चैवव्रणितातव॥4.60.18॥<br>
गृध्रौद्वौदृष्टपूर्वौमेमातरिश्वसमौजवे।<br>
गृध्राणांचैवराजानौभ्रातरौकामरूपिणौ॥4.60.19॥<br>
ज्येष्ठोहित्वंतुसम्पातेजटायुरनुजस्तव।<br>
मानुषंरूपमास्थायगृह्णीतांचरणौमम॥4.60.20॥<br>
किंतेव्याधिसमुत्थानंपक्षयोःपतनंकथम्।<br>
दण्डोवाऽयंकृतःकेनसर्वमाख्याहिपृच्छतः॥4.60.21॥<script>ac.playbackRate=0.5</script>