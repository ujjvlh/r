<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-064-Monkeys_arrive_at_seashore.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
आख्यातागृध्रराजेनसमुत्पत्यप्लवङ्गमाः।<br>
सङ्गम्यप्रीतिसंयुक्ताःविनेदुःसिंहविक्रमाः॥4.64.1॥<br>
सम्पातेर्वचनंश्रुत्वाहरयोरावणक्षयम्।<br>
हृष्टाःसागरमाजग्मुःसीतादर्शनकाङ्क्षिणः॥4.64.2॥<br>
अभिक्रम्यतुतंदेशंददृशुर्भीमाविक्रमाः।<br>
कृत्स्नंलोकस्यमहतःप्रतिबिम्बमिवस्थितम्॥4.64.3॥<br>
दक्षिणस्यसमुद्रस्यसमासाद्योत्तरांदिशम्।<br>
सन्निवेशंततश्चक्रुर्हरिवीरामहाबलाः॥4.64.4॥<br>
सत्त्वैर्महद्भिर्विकृतैःक्रीडद्भिर्विविधैर्जले।<br>
व्यत्यस्तैःसुमहाकायैरूर्मिभिश्चसमाकुलम्॥4.64.5॥<br>
प्रसुप्तमिवचान्यत्रक्रीडन्तमिवचान्यतः।<br>
क्वचित्पर्वतमात्रैश्चजलराशिभिरावृतम्॥4.64.6॥<br>
सङ्कुलंदानवेन्द्रैश्चपातालतलवासिभिः।<br>
रोमहर्षकरंदृष्ट्वाविषेदुःकपिकुञ्जराः॥4.64.7॥<br>
आकाशमिवदुष्पारंसागरंप्रेक्ष्यवानराः।<br>
विषेदुःसहसासर्वेकथंकार्यमितिब्रुवन्॥4.64.8॥<br>
विषण्णांवाहिनींदृष्ट्वासागरस्यनिरीक्षणात्।<br>
आश्वासयामासहरीन्भयार्तान्हरिसत्तमः॥4.64.9॥<br>
तान्विषादेनमहताविषण्णान्वानरर्षभान्।<br>
उवाचमतिमान्कालेवालिसूनुर्महाबलः॥4.64.10॥<br>
नविषादेमनःकार्यंविषादोदोषवत्तमः।<br>
विषादोहन्तिपुरुषंबालंक्रुद्धइवरोगः॥4.64.11॥<br>
विषादोयंप्रसहतेविक्रमेपर्युपस्थिते।<br>
तेजसातस्यहीनस्यपुरुषार्थेनसिध्यति॥4.64.12॥<br>
तस्यांरात्र्यांव्यतीतायामङ्गदोवानरैःसह।<br>
हरिवृद्धैःसमागम्यपुनर्मन्त्रममन्त्रयत्॥4.64.13॥<br>
सावानराणांध्वजिनीपरिवार्याङ्गदंबभौ।<br>
वासवंपरिवार्येवमरुतांवाहिनीस्थिता॥4.64.14॥<br>
कोऽन्यस्तांवानरींसेनांशक्तःस्तम्भयितुंभवेत्।<br>
अन्यत्रवालितनयादन्यत्रचहनूमतः॥4.64.15॥<br>
ततस्तान्हरिवृद्धांश्चतञ्चसैन्यमरिन्दमः।<br>
अनुमान्याङ्गदःश्रीमान्वाक्यमर्थवदवब्रवीत्॥4.64.16॥<br>
कइदानींमहातेजालङ्घयिष्यतिसागरम्।<br>
कःकरिष्यतिसुग्रीवंस्तयसन्धमरिन्दमम्॥4.64.17॥<br>
कोवीरोयोजनशतंलङ्घयेच्चप्लवङ्गमाः।<br>
इमांश्चयूथपान्सर्वान्मोक्षयेत्कोमहाभयात्॥4.64.18॥<br>
कस्यप्रभावाद्दारांश्चपुत्रांश्चैवगृहाणिच।<br>
इतोनिवृत्ताःपश्येमसिद्धार्थाःसुखिनोवयम्॥4.64.19॥<br>
कस्यप्रसादाद्रामंचलक्ष्मणंचमहाबलम्।<br>
अभिगच्छेमसंहृष्टाःसुग्रीवंचमहाबलम्॥4.64.20॥<br>
यदिकश्चित्समर्थोवःसागरप्लवनेहरिः।<br>
सददात्विहनःशीघ्रंपुण्यामभयदक्षिणाम्॥4.64.21॥<br>
अङ्गदस्यवचःश्रुत्वानकश्चित्किञ्चिदब्रवीत्।<br>
स्तिमितेवाभवत्सर्वातत्रसाहरिवाहिनी॥4.64.22॥<br>
पुनरेवाङ्गदःप्राहतान्हरीन्हरिसत्तमः।<br>
सर्वेबलवतांश्रेष्ठाभवन्तोदृढविक्रमाः॥4.64.23॥<br>
नहिवोगमनेसङ्गःकदाचित्कस्यत्क्वचित्।<br>
ब्रुवध्वंयस्ययाशक्तिःप्लवनेप्लवगर्षभाः॥4.64.24॥</div></div><script>ac.playbackRate=0.5</script></body>
</html>