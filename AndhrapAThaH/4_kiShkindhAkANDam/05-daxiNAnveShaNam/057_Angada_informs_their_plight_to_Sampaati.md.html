<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-057-Angada_informs_their_plight_to_Sampaati.mp3" type="audio/mpeg"></audio><br>
<br>
<br>
शोकाद्भ्रष्टस्वरमपिश्रुत्वातेहरियूथपाः।<br>
श्रद्दधुर्नैवतद्वाक्यंकर्मणातस्यशङ्किताः॥4.57.1॥<br>
तेप्रायमुपविष्टास्तुदृष्ट्वागृध्रंप्लवङ्गमाः।<br>
चक्रुर्बुद्धिंतदारौद्रांसर्वान्नोभक्षयिष्यति॥4.57.2॥<br>
सर्वथाप्रायमासीनान्यदिनोभक्षयिष्यति।<br>
कृतकृत्याभविष्यामःक्षिप्रंसिद्धिमितोगताः॥4.57.3॥<br>
एतांबुद्धिंततश्चक्रुःसर्वेतेवानरर्षभाः।<br>
अवतार्यगिरेःशृङ्गाद्गृध्रमाहाङ्गदस्तदा॥4.57.4॥<br>
बभूवर्क्षरजानामवानरेन्द्रःप्रतापवान्।<br>
ममार्यःपार्थिवःपक्षिन्धार्मिकस्तस्यचात्मजौ॥4.57.5॥<br>
सुग्रीवश्चैववालीचपुत्रावोघबलावुभौ।<br>
लोकेविश्रुतकर्माऽभूद्राजावालीपितामम॥4.57.6॥<br>
राजाकृत्स्नस्यजगतइक्ष्वाकूणांमहारथः।<br>
रामोदाशरथिःश्रीमान्प्रविष्टोदण्डकावनम्॥4.57.7॥<br>
पितुर्निदेशनिरतोधर्म्यंपन्थानमाश्रितः।<br>
तस्यभार्याजनस्थानाद्रावणेनहृताबलात्॥4.57.8॥<br>
रामस्यतुपितुर्मित्रंजटायुर्नामगृध्रराट्।<br>
ददर्शसीतांवैदेहींह्रियमाणांविहायसा॥4.57.9॥<br>
रावणंविरथंकृत्वास्थापयित्वाचमैथिलीम्।<br>
परिश्रान्तश्चवृद्धश्चरावणेनहतोरणे॥4.57.10॥<br>
एवंगृध्रोहतस्तेनरावणेनबलीयसा।<br>
संस्कृतश्चापिरामेणगतश्चगतिमुत्तमाम्॥4.57.11॥<br>
ततोममपितृव्येणसुग्रीवेणमहात्मना।<br>
चकारराघवःसख्यंसोऽवधीत्पितरंमम॥4.57.12॥<br>
ममपित्राविरुद्धोहिसुग्रीवःसचिवैःसह॥4.57.13॥<br>
निहत्यवालिनंरामस्ततस्तमभिषेचयत्।<br>
सराज्येस्थापितस्तेनसुग्रीवोवानराधिपः॥4.57.14॥<br>
राजावानरमुख्यानांयेनप्रस्थापितावयम्।<br>
एवंरामप्रयुक्तस्तुमार्गमाणास्ततस्ततः॥4.57.15॥<br>
वैदेहींनाधिगच्छामोरात्रौसूर्यप्रभामिव।<br>
तेवयंदण्डकारण्यंविचित्यसुसमाहिताः॥4.57.16॥<br>
मयस्यमायाविहितंतद्बिलंचविचिन्वताम्।<br>
व्यीततस्तत्रनोमासोयोराज्ञासमयःकृतः॥4.57.17॥<br>
तेवयंकपिराजस्यसर्वेवचनकारिणः।<br>
कृतांसंस्थामतिक्रान्ताभयात्प्रायमुपास्महे॥4.57.18॥<br>
क्रुद्धेतस्मिंस्तुकाकुत्स्थेसुग्रीवेचसलक्ष्मणे।<br>
गतानामपिसर्वेषांतत्रनोनास्तिजीवितम्॥4.57.19॥<script>ac.playbackRate=0.5</script>