<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-049-Lodhra_Saptha_Parna_Vanaanveshana.mp3" type="audio/mpeg"></audio><br>
<br>
<br>
अथाङ्गदस्तदासर्वान्वानरानिदमब्रवीत्।<br>
परिश्रान्तोमहाप्राज्ञःसमाश्वस्यशनैर्वचः॥4.49.1॥<br>
वनानिगिरयोनद्योदुर्गाणिगहनानिच।<br>
दर्योगिरिगुहाश्चैवविचितानिसमन्ततः॥4.49.2॥<br>
तत्रतत्रसहास्माभिर्जानकीनचदृश्यते।<br>
तद्वारक्षोहृतायेनसीतासुरसुतोपमा॥4.49.3॥<br>
कालश्चवोमहान्यातःसुग्रीवश्चोग्रशासनः।<br>
तस्माद्भवन्तःसहिताविचिन्वन्तुसमन्ततः॥4.49.4॥<br>
विहायतन्द्रींशोकंचनिद्रांचैवसमुत्थिताम्।<br>
विचिनुध्वंयथासीतांपश्यामोजनकात्मजाम्॥4.49.5॥<br>
अनिर्वेदंचदाक्ष्यंचमनसश्चापराजयः।<br>
कार्यसिद्धिकराण्याहुस्तस्मादेतद्ब्रवीम्यहम्॥4.49.6॥<br>
अद्यापितद्वनंदुर्गंविचिन्वन्तुवनौकसः।<br>
खेदंत्यक्त्वापुनःसर्वैर्वनमेतद्विचीयताम्॥4.49.7॥<br>
अवश्यंक्रियमाणस्यदृश्यतेकर्मणःफलम्।<br>
अलंनिर्वेदमागम्यनहिनोमीलनंक्षमम्॥4.49.8॥<br>
सुग्रीवःकोपनोराजातीक्ष्णदण्डश्चवानरः।<br>
भेतव्यंतस्यसततंरामस्यचमहात्मनः॥4.49.9॥<br>
हितार्थमेतदुक्तंवःक्रियतांयदिरोचते।<br>
उच्यतांवाक्षमंयन्नःसर्वेषामेववानराः॥4.49.10॥<br>
अङ्गदस्यवचःश्रुत्वावचनंगन्धमादनः।<br>
उवाचाव्यक्तयावाचापिपासाश्रमखिन्नया॥4.49.11॥<br>
सदृशंखलुवोवाक्यमङ्गदोयदुवाचह।<br>
हितंचैवानुकूलंचक्रियतामस्यभाषितम्॥4.49.12॥<br>
पुनर्मार्गामहैशैलान्कन्दरांश्चदरीस्तथा।<br>
काननानिचशून्यानिगिरिप्रस्रवणानिच॥4.49.13॥<br>
यथोद्दिष्टानिसर्वाणिसुग्रीवेणमहात्मना।<br>
विचिन्वन्तुवनंसर्वेगिरिदुर्गाणिसर्वशः॥4.49.14॥<br>
ततःसमुत्थायपुनर्वानरास्तेमहाबलाः।<br>
विन्ध्यकाननसङ्कीर्णांविचेरुर्दक्षिणांदिशम्॥4.49.15॥<br>
तेशारदाभ्रप्रतिमंश्रीमद्रजतपर्वतम्।<br>
शृङ्गवन्तंदरीमन्तमधिरुह्यचवानराः॥4.49.16॥<br>
तत्रकोद्रवनंरम्यंसप्तपर्णवनानिच।<br>
व्यचिन्वंस्तेहरिवराःसीतादर्शनकाङ्क्षिणः॥4.49.17॥<br>
तस्याग्रमधिरूढास्तेश्रान्ताविपुलविक्रमाः।<br>
नपश्यन्तिस्मवैदेहींरामस्यमहिषींप्रियाम्॥4.49.18॥<br>
तेतुदृष्टिगतंकृत्वातंशैलंबहुकन्दरम्।<br>
अवारोहन्तहरयोवीक्षमाणाःसमन्ततः॥4.49.19॥<br>
अवरुह्यततोभूमिंश्रान्ताविगतचेतसः।<br>
स्थित्वामुहूर्तंतत्राथवृक्षमूलमुपाश्रिताः॥4.49.20॥<br>
तेमुहूर्तंसमाश्वस्ताःकिञ्चिद्भग्नपरिश्रमाः।<br>
पुनरेवोद्यताःकृत्स्नांमार्गितुंदक्षिणांदिशम्॥4.49.21॥<br>
हनुमत्प्रमुखास्तेतुप्रस्थिताःप्लवगर्षभाः।<br>
विन्ध्यमेवादितस्तावद्विचेरुस्तेततस्ततः॥4.49.22॥<script>ac.playbackRate=0.5</script>