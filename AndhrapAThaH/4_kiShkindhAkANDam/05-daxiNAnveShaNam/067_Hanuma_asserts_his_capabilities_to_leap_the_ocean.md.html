<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-067-Hanuma_asserts_his_capabilities_to_leap_the_ocean.mp3" type="audio/mpeg"></audio><br>
<br>
<br>
तंदृष्ट्वाजृम्भमाणंतेक्रमितुंशतयोजनम्।<br>
वीर्येणापूर्यमाणंचसहसावानरोत्तमम्॥4.67.1॥<br>
सहसाशोकमुत्सृज्यप्रहेर्षेणसमन्वताः।<br>
विनेदुस्तुष्टुवुश्चापिहनुमन्तंमहाबलम्॥4.67.2॥<br>
प्रहृष्टाविस्मिताश्चैववीक्षन्तेस्मसमन्ततः।<br>
त्रिविक्रमकृतोत्साहंनारायणमिवप्रजाः॥4.67.3॥<br>
संस्तूयमानोहनुमान्व्यवर्धतमहाबलः।<br>
समाविध्यचलाङ्गूलंहर्षाच्चबलमोयिवान्॥4.67.4॥<br>
तस्यसंस्तूयमानस्यवृद्धैर्वानरपुङ्गवैः।<br>
तेजसापूर्यमाणस्यरूपमासीदनुत्तमम्॥4.67.5॥<br>
यथाविजृम्भतेसिंहोविवृद्धोगिरिगह्वरे।<br>
मारुतस्यौरसःपुत्त्रस्तथासम्प्रतिजृम्भते॥4.67.6॥<br>
अशोभतमुखंतस्यजृम्भमाणस्यधीमतः।<br>
अम्बरीषमिवादीप्तंविधूमइवपावकः॥4.67.7॥<br>
हरीणामुत्थितोमध्यात्सम्प्रहृष्टतनूरुहः।<br>
अभिवाद्यहरीन्वृद्धान्हनुमानिदमब्रवीत्॥4.67.8॥<br>
अरुजत्पर्वताग्राणिहुताशनसखोऽनिलः।<br>
बलवानप्रमेयश्चवायुराकाशगोचरः॥4.67.9॥<br>
तस्याहंशीघ्रवेगस्यशीघ्रगस्यमहात्मनः।<br>
मारुतस्यौरसःपुत्त्रःप्लवनेनास्तिमत्समः॥4.67.10॥<br>
उत्सहेयंहिविस्तीर्णमालिखन्तमिवाम्बरम्।<br>
मेरुंगिरिमसङ्गेनपरिगन्तुंसहस्रशः॥4.67.11॥<br>
बाहुवेगप्रणुन्नेनसागरेणाहमुत्सहे।<br>
समाप्लावयितुंलोकंसपर्वतनदीह्रदम्॥4.67.12॥<br>
ममोरुजङ्घवेगेनभविष्यतिसमुत्थितः।<br>
समुच्छ्रितमहाग्राहःसमुद्रोवरुणालयः॥4.67.13॥<br>
पन्नगाशनमाकाशेपतन्तंपक्षिसेविते।<br>
वैनतेयमहंशक्तःपरिगन्तुंसहस्रशः॥4.67.14॥<br>
उदयात्प्रस्थितंवापिज्वलन्तंरश्मिमालिनम्।<br>
अनस्तमितमादित्यमभिगन्तुंसमुत्सहे॥4.67.15॥<br>
ततोभूमिमसंस्पृश्यपुनरागन्तुमुत्सहे।<br>
प्रवेगेनैवमहताभीमेनप्लवगर्षभाः॥4.67.16॥<br>
उत्सहेयमतिक्रान्तुंसर्वानाकाशगोचरान्।<br>
सागरंशोषयिष्यामिदारयिष्यामिमेदिनीम्॥4.67.17॥<br>
पर्वतांश्चूर्णयिष्यामिप्लवमानःप्लवङ्गमाः।<br>
हरिष्याम्यूरुवेगेनप्लवमानोमहार्णवम्॥4.67.18॥<br>
लतानांविविधंपुष्पंपादपानांचसर्वशः।<br>
अनुयास्यन्तिमामद्यप्लवमानंविहायसा॥4.67.19॥<br>
भविष्यतिहिमेपन्थाःस्वातेःपन्थाइवाम्बरे।<br>
चरन्तंघोरमाकाशमुत्पतिष्यन्तमेववा॥4.67.20॥<br>
द्रक्ष्यन्तिनिपतन्तंचसर्वभूतानिवानराः।<br>
महामेघप्रतीकाशंमांचद्रक्ष्यथवानराः॥4.67.21॥<br>
विधमिष्यामिजीमूतान्कम्पयिष्यामिपर्वतान्।<br>
सागरंक्षोभयिष्यामिप्लवमानःसमाहितः॥4.67.22॥<br>
वैनतेयस्यसाशक्तिर्ममयामारुतस्यवा॥4.67.23॥<br>
ऋतेसुपर्णराजानंमारुतंवामहाजवम्।<br>
नतद्भूतंप्रपश्यामियन्मांप्लुतमनुव्रजेत्॥4.67.24॥<br>
निमेषान्तरमात्रेणनिरालम्बनमम्बरम्।<br>
सहसानिपतिष्यामिघनाद्विद्युदिवोत्थिता॥4.67.25॥<br>
भविष्यतिहिमेरूपंप्लवमानस्यसागरे।<br>
विष्णोर्विक्रममाणस्यपुरात्रीन्विक्रमानिव॥4.67.26॥<br>
बुद्ध्याचाहंप्रपश्यामिमनश्चेष्टाचमेतथा।<br>
अहंद्रक्ष्यामिवैदेहींप्रमोदध्वंप्लवङ्गमाः॥4.67.27॥<br>
मारुतस्यसमोवेगेगरुडस्यसमोजवे।<br>
अयुतंयोजनानांतुगमिष्यामीतिमेमतिः॥4.67.28॥<br>
वासवस्यसवज्रस्यब्रह्मणोवास्वयम्भुवः।<br>
विक्रम्यसहसाहस्तादमृतंतदिहानये॥4.67.29॥<br>
लङ्कांवापिसमुत्क्षिप्यगच्छेयमितिमेमतिः।<br>
तमेवंवानरश्रेष्ठंगर्जन्तममितौजसम्॥4.67.30॥<br>
प्रहृष्टाहरयस्तत्रसमुदैक्षन्तविस्मिताः।<br>
तस्यतद्वचनंश्रुत्वाज्ञातीनांशोकनाशनम्॥4.67.31॥<br>
उवाचपरिसंहृष्टोजाम्बवान्हरिसत्तमम्।<br>
वीरकेसरिणःपुत्रहनुमन्मारुतात्मज॥4.67.32॥<br>
ज्ञातीनांविपुलःशोकस्त्वयातातविनाशितः।<br>
तवकल्याणरुचयःकपिमुख्याःसमागताः॥4.67.33॥<br>
ऋषीणांचप्रसादेनकपिवृद्धमतेनच।<br>
गुरूणांचप्रसादेनप्लवस्वत्वंमहार्णवम्॥4.67.34॥<br>
त्वद्गतानिचसर्वेषांजीवितानिवनौकसाम्।<br>
ततस्तुहरिशार्दूलस्तानुवाचवनौकसः॥4.67.35॥<br>
एतानीहनगस्यास्यशिलासङ्कटशालिनः।<br>
शिखराणिमहेन्द्रस्यस्थिराणिचमहान्तिच॥4.67.36॥<br>
एषुवेगंकरिष्यामिमहेन्द्रशिखरेष्वहम्।<br>
नानाद्रुमविकीर्णेषुधातुनिःष्यन्दशोभिषु॥4.67.37॥<br>
एतानिममनिष्पेषंपादयोःप्लवतांवराः।<br>
प्लवतोधारयिष्यन्तियोजनानामितःशतम्॥4.67.38॥<br>
ततस्तंमारुतप्रख्यःसहरिर्मारुतात्मजः।<br>
आरुरोहनगश्रेष्ठंमहेन्द्रमरिमर्दनः॥4.67.39॥<br>
वृतंनानाविधैर्वृक्षैर्मृगसेवितशाद्वलम्।<br>
लताकुसुमसम्बाधंनित्यपुष्पफलद्रुमम्॥4.67.40॥<br>
सिंहशार्दूलचरितंमत्तमातङ्गसेवितम्।<br>
मत्तद्विजगणोद्घुष्टंसलिलोत्पीडसङ्कुलम्॥4.67.41॥<br>
महद्भिरुच्छ्रितंशृङ्गैर्महेन्द्रंसमहाबलः।<br>
विचचारहिरश्रेष्ठोमहेन्द्रसमविक्रमः॥4.67.42॥<br>
पादाभ्यांपीडितस्तेनमहाशैलोमहात्मनः।<br>
रराजसिंहाभिहतोमहान्मत्तइवद्विपः॥4.67.43॥<br>
मुमोचसलिलोत्पीडान्विप्रकीर्णशिलोच्चयः॥4.67.44॥<br>
वित्रस्तमृगमातङ्गःप्रकम्पितमहाद्रुमः।<br>
नागगन्धर्वमिथुनैःपानसंसर्गकर्कशैः॥4.67.45॥<br>
उत्पतद्भिश्चविहगैर्विद्याधरगणैरपि।<br>
त्यज्यमानमहासानुःसन्निलीनमहोरगः॥4.67.46॥<br>
चलशृङ्गशिलोद्घातस्तदाभूत्समहागिरिः।<br>
निःश्वसद्भिस्तदाऽऽर्तैस्तुभजङ्गैरर्धनिस्सृतैः॥4.67.47॥<br>
सपताकइवाभातिसतदाधरणीधरः॥4.67.48॥<br>
ऋषिभिस्त्राससम्भ्रान्तैस्त्यज्यमानःशिलोच्चयः।<br>
सीदन्महतिकान्तारेसार्थहीनइवाध्वगः॥4.67.49॥<br>
सवेगवान्वेगसमाहितात्माहरिप्रवीरःपरवीरहन्ता।<br>
मनःसमाधायमहानुभावोजगामलङ्कांमनसामनस्वी॥4.67.50॥<script>ac.playbackRate=0.5</script>