<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-061-Sampaati_s_legend_[contd.].mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
ततस्तद्दारुणंकर्मदुष्करंसाहसात्कृतम्।<br>
आचचक्षेमुनेःसर्वंसूर्यानुगमनंतदा॥4.61.1॥<br>
भगवन्व्रणयुक्तत्वाल्लज्जयाव्यकुलोन्द्रियः।<br>
परिश्रान्तोनशक्नोमिवचनंप्रतिभाषितुम्॥4.61.2॥<br>
अहंचैवजटायुश्चसङ्घर्षाद्दर्पमोहितौ।<br>
आकाशंपतितौवीरौजिज्ञासन्तौपराक्रमम्॥4.61.3॥<br>
कैलासशिखरेबध्वामुनीनामग्रतःपणम्।<br>
रविःस्यादनुयातव्योयावदस्तंमहागिरिम्॥4.61.4॥<br>
अथावांयुगपत्प्राप्तावपश्यावमहीतले।<br>
रथचक्रप्रमाणानिनगराणिपृथक्पृथक्॥4.61.5॥<br>
क्वचिद्वादित्रघोषांश्चब्रह्मघोषांश्चशुश्रुवः।<br>
गायन्तीश्चाङ्गनाबह्वीःपश्यावोरक्तवाससः॥4.61.6॥<br>
तूर्णमुत्पत्यचाकाशमादित्यपथमाश्रितौ।<br>
आवामालोकयावस्तद्वनंशाद्वलसन्निभम्॥4.61.7॥<br>
उपलैरिवसञ्छन्नादृश्यतेभूःशिलोञ्चयैः।<br>
आपगाभिश्चसंवीतासूत्रैरिववसुन्धरा॥4.61.8॥<br>
हिमवांश्चैवविन्ध्याश्चमेरुश्चसुमहान्नगः।<br>
भूतलेसम्प्रकाशन्तेनागाइवजलाशये॥4.61.9॥<br>
तीव्रःस्वेदश्चखेदश्चभयंचासीत्तदाऽऽवयोः।<br>
समाविशतिमोहश्चतमोमूर्च्छाचदारुणा॥4.61.10॥<br>
नदिग्विज्ञायतेयाम्यानाग्नेयीनचवारुणी।<br>
युगान्तेनियतोलोकोहतोदग्धइवाग्निना॥4.61.11॥<br>
यत्नेनमहताह्यस्मिन्पुनःसन्धायचक्षुषि।<br>
यत्नेनमहताभूयोरविःसमवलोकितः॥4.61.12॥<br>
तुल्यःपृथ्वीप्रमाणेनभास्करःप्रतिभातिनौ॥4.61.13॥<br>
जटायुर्मामनापृच्छ्यनिपपातमहींततः।<br>
तंदृष्ट्वातूर्णमाकाशादात्मानंमुक्तवानहम्॥4.61.14॥<br>
पक्षाभ्यांचमयागुप्तोजटायुर्नप्रदह्यते।<br>
प्रमादात्तत्रनिर्दग्धःपतन्वायुपथादहम्॥4.61.15॥<br>
आशङ्केतंनिपतितंजनस्थानेजटायुषम्।<br>
अहंतुपतितोविन्ध्येदग्धपक्षोजडीकृतः॥4.61.16॥<br>
राज्येनहीनोभ्रात्राचपक्षाभ्यांविक्रमेणच।<br>
सर्वथामर्तुमेवेच्छन्पतिष्येशिखराद्गिरेः॥4.61.17॥</div></div><script>ac.playbackRate=0.5+parseInt(slider.value)/200</script></body>
</html>