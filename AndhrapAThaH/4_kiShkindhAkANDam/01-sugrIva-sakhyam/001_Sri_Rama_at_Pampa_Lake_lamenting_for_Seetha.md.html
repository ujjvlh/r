<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-001-Rama_Vilapaha.mp3" type="audio/mpeg"></audio><br>
<br>
<br>
सतांपुष्करिणींगत्वापद्मोत्पलझषाकुलाम्।<br>
रामःसौमित्रिसहितोविललापाकुलेन्द्रियः॥4.1.1॥<br>
तस्यदृष्ट्वैवतांहर्षादिन्द्रियाणिचकम्पिरे।<br>
सकामवशमापन्नःसौमित्रिमिदमब्रवीत्॥4.1.2॥<br>
सौमित्रेशोभतेपम्पावैडूर्यविमलोदका।<br>
फुल्लपद्मोत्पलवतीशोभिताविविधैर्द्रुमैः॥4.1.3॥<br>
सौमित्रेपश्यपम्पायाःकाननंशुभदर्शनम्।<br>
यत्रराजन्तिशैलाभाद्रुमाःसशिखराइव॥4.1.4॥<br>
मांतुशोकाभिसन्तप्तंमाधवःपीडयन्निव।<br>
भरतस्यचदुःखेनवैदेह्याहरणेनच॥4.1.5॥<br>
शोकार्तस्यापिमेपम्पाशोभतेचित्रकानना।<br>
व्यवकीर्णाबहुविधैःपुष्पैःशीतोदकाशिवा॥4.1.6॥<br>
नलिनैरपिसञ्छन्नाह्यत्यर्थंशुभदर्शना।<br>
सर्पव्यालानुचरितामृगद्विजसमाकुला॥4.1.7॥<br>
अधिकंप्रतिभात्येतन्नीलपीतंतुशाद्वलम्।<br>
द्रुमाणांविविधैःपुष्पैःपरिस्तोमैरिवार्पितम्॥4.1.8॥<br>
पुष्पभारसमृद्धानिशिखराणिसमन्ततः।<br>
लताभिःपुष्पिताग्राभिरुपगूढानिसर्वतः॥4.1.9॥<br>
सुखानिलोऽयंसौमित्रेकालःप्रचुरमन्मथः।<br>
गन्धवान्सुरभिर्मासोजातपुष्पफलद्रुमः॥4.1.10॥<br>
पश्यरूपाणिसौमित्रेवनानांपुष्पशालिनाम्।<br>
सृजतांपुष्पवर्षाणितोयंतोयमुचामिव॥4.1.11॥<br>
प्रस्तरेषुचरम्येषुविविधाःकाननद्रुमाः।<br>
वायुवेगप्रचलिताःपुष्पैरवकिरन्तिगाम्॥4.1.12॥<br>
पतितैःपतमानैश्चपादपस्थैश्चमारुतः।<br>
कुसुमैःपश्यसौमित्रेक्रीडन्निवसमन्ततः॥4.1.13॥<br>
विक्षिपन्विविधाःशाखानगानांकुसुमोत्कचाः।<br>
मारुतश्चलितस्थानैःषट्पदैरनुगीयते॥4.1.14॥<br>
मत्तकोकिलसन्नादैर्नर्तयन्निवपादपान्।<br>
शैलकन्दरनिष्क्रान्तःप्रगीतइवचानिलः॥4.1.15॥<br>
तेनविक्षिपतात्यर्थंपवनेनसमन्ततः।<br>
अमीसंसक्तशाखाग्राग्रथिताइवपादपाः॥4.1.16॥<br>
सएषसुखसंस्पर्शोवातिचन्दनशीतलः।<br>
गन्धमभ्यावहन्पुण्यंश्रमापनयनोऽनिलः॥4.1.17॥<br>
अमीपवननिक्षिप्ताविनदन्तीवपादपाः।<br>
षट्पदैरनुकूजन्तोवनेषुमधुगन्धिषु॥4.1.18॥<br>
गिरिप्रस्थेषुरम्येषुपुष्पवद्भिर्मनोरमैः।<br>
संसक्तशिखराःशैलाविराजन्तेमहाद्रुमैः॥4.1.19॥<br>
पुष्पसञ्छन्नशिखरामारुतोत्क्षेपचञ्चलाः।<br>
अमीमधुकरोत्तंसाःप्रगीताइवपादपाः॥4.1.20॥<br>
पुष्पिताग्रांस्तुपश्येमान्कर्णिकारान्समन्ततः।<br>
हाटकप्रतिसञ्छन्नान्नरान्पीताम्बरानिव॥4.1.21॥<br>
अयंवसन्तःसौमित्रेनानाविहगनादितः।<br>
सीतयाविप्रहीणस्यशोकसन्दीपनोमम॥4.1.22॥<br>
मांहिशोकसमाक्रान्तंसन्तापयतिमन्मथः।<br>
हृष्टःप्रवदमानश्चमामाह्वयतिकोकिलः॥4.1.23॥<br>
एषनत्यूहकोहृष्टोरम्येमांवननिर्झरे।<br>
प्रणदन्मन्मथाविष्टंशोचयिष्यतिलक्ष्मण॥4.1.24॥<br>
श्रुत्वैतस्यपुराशब्दमाश्रमस्थाममप्रिया।<br>
मामाहूयप्रमुदितापरमंप्रत्यनन्दत॥4.1.25॥<br>
एवंविचित्राःपतगानानारावविराविणः।<br>
वृक्षगुल्मलताःपश्यसम्पतन्तिततस्ततः॥4.1.26॥<br>
विमिश्राविहगाःपुम्भिरात्मव्यूहाभिनन्दिताः।<br>
भृङ्गराजप्रमुदिताःसौमित्रेमधुरस्वराः॥4.1.27॥<br>
नत्यूहरुतविक्रन्दैःपुंस्कोकिलरुतैरपि।<br>
स्वनन्तिपादापाश्चेमेममानङ्गप्रदीपनाः॥4.1.28॥<br>
अशोकस्तबकाङ्गारःषट्पदस्वननिःस्वनः।<br>
मांहिपल्लवताम्रार्चिर्वसन्ताग्निःप्रधक्ष्यति॥4.1.29॥<br>
नहितांसूक्ष्मपक्ष्माक्षींसुकेशींमृदुभाषिणीम्।<br>
अपश्यतोमेसौमित्रेजीवितेऽस्तिप्रयोजनम्॥4.1.30॥<br>
अयंहिदयितस्तस्याःकालोरुचिरकाननः।<br>
कोकिलाकुलसीमान्तोदयितायाममानघ॥4.1.31॥<br>
मन्मथायाससम्भूतोवसन्तगुणवर्धितः।<br>
अयंमांधक्ष्यतिक्षिप्रंशोकाग्निर्नचिरादिव॥4.1.32॥<br>
अपश्यतस्तांदयितांपश्यतोरुचिरद्रुमान्।<br>
ममायमात्मप्रभवोभूयस्त्वमुपयास्यति॥4.1.33॥<br>
अदृश्यमानावैदेहीशोकंवर्धयतेमम।<br>
दृश्यमानोवसन्तश्चस्वेदसंसर्गदूषकः॥4.1.34॥<br>
मांह्यद्यमृगशावाक्षीचिन्ताशोकबलात्कृतम्।<br>
सन्तापयतिसौमित्रेक्रूरश्चैत्रोवनानिलः॥4.1.35॥<br>
अमीमयूराःशोभन्तेप्रनृत्यन्तस्ततस्ततः।<br>
स्वैःपक्षैःपवनोद्धूतैर्गवाक्षैःस्फाटिकैरिव॥4.1.36॥<br>
शिखिनीभिःपरिवृतास्तएतेमदमूर्च्छिताः।<br>
मन्मथाभिपरीतस्यमममन्मथवर्धनाः॥4.1.37॥<br>
पश्यलक्ष्मणनृत्यन्तंमयूरमुपनृत्यति।<br>
शिखिनीमन्मथार्तैषाभर्तारंगिरिसानुषु॥4.1.38॥<br>
तामेवमनसारामांमयूरोप्युपधावति।<br>
वितत्यरुचिरौपक्षौरुतैरुपहसन्निव॥4.1.39॥<br>
मयूरस्यवनेनूनंरक्षसानहृताप्रिया।<br>
तस्मान्नृत्यतिरम्येषुवनेषुसहकान्तया॥4.1.40॥<br>
ममत्वयंविनावासःपुष्पमासेसुदुस्सहः॥4.1.41॥<br>
पश्यलक्ष्मणसंरागंतिर्यग्योनिगतेष्वपि।<br>
यदेषाशिखिनीकामाद्भर्तारंरमतेऽन्तिके॥4.1.42॥<br>
मामाप्येवंविशालाक्षीजानकीजातसम्भ्रमा।<br>
मदनेनाभिवर्तेतयदिनापहृताभवेत्॥4.1.43॥<br>
पश्यलक्ष्मणपुष्पाणिनिष्फलानिभवन्तिमे।<br>
पुष्पभारसमृद्धानांवनानांशिशिरात्यये॥4.1.44॥<br>
रुचिराण्यपिपुष्पाणिपादपानामतिश्रिया।<br>
निष्फलानिमहींयान्तिसमंमधुकरोत्करैः॥4.1.45॥<br>
वदन्तिरावंमुदिताःशकुनाःसङ्घशःकलम्।<br>
आह्वयन्तइवान्योन्यंकामोन्मादकरामम॥4.1.46॥<br>
वसन्तोयदितत्रापियत्रमेवसतिप्रिया।<br>
नूनंपरवशासीतासाऽपिशोचत्यहंयथा॥4.1.47॥<br>
नूनंनतुवसन्तोऽयंदेशंस्पृशतियत्रसा।<br>
कथंह्यसितपद्माक्षीवर्तयेत्सामयाविना॥4.1.48॥<br>
अथवावर्ततेतत्रवसन्तोयत्रमेप्रिया।<br>
किंकरिष्यतिसुश्रोणीसातुनिर्भर्त्सितापरैः॥4.1.49॥<br>
श्यामापद्मपलाशाक्षीमदुपूर्वाभिभाषिणी।<br>
नूनंवसन्तमासाद्यपरित्यक्ष्यतिजीवितम्॥4.1.50॥<br>
दृढंहिहृदयेबुद्धिर्ममसम्प्रतिवर्तते।<br>
नालंवर्तयितुंसीतासाध्वीमद्विरहंगता॥4.1.51॥<br>
मयिभावस्तुवैदेह्यास्तत्त्वतोविनिवेशितः।<br>
ममापिभावःसीतायांसर्वथाविनिवेशितः॥4.1.52॥<br>
एषपुष्पवहोवायुःसुखस्पर्शोहिमावहः।<br>
तांविचिन्तयतःकान्तांपावकप्रतिमोमम॥4.1.53॥<br>
सदासुखमहंमन्येयंपुरासहसीतया।<br>
मारुतःसविनासीतांशोकंवर्धयतेमम॥4.1.54॥<br>
तांविनासविहङ्गोयःपक्षीप्रणदितस्तदा।<br>
वायसःपादपगतःप्रहृष्टभिनर्दति॥4.1.55॥<br>
एषवैतत्रवैहेह्याविहगःप्रतिहारकः।<br>
पक्षीमांतुविशालाक्ष्याःसमीपमुपनेष्यति॥4.1.56॥<br>
पश्यलक्ष्मणसन्नादंवनेमदविवर्धनम्।<br>
पुष्पिताग्रेषुवृक्षेषुद्विजानामुपकूजताम्॥4.1.57॥<br>
विक्षिप्तांपवनेनैतामसौतिलकमञ्जरीम्।<br>
षट्पदःसहसाभ्येतिमदोद्धूतामिवप्रियाम्॥4.1.58॥<br>
कामिनामयमत्यन्तमशोकःशोकवर्धनः।<br>
स्तबकैःपवनोत्क्षिप्तैस्तर्जयन्निवमांस्थितः॥4.1.59॥<br>
अमीलक्ष्मणदृश्यन्तेचूताःकुसुमशालिनः।<br>
विभ्रमोत्सिक्तमनसःसाङ्गरागानराइव॥4.1.60॥<br>
सौमित्रेपश्यपम्पायाश्चित्रासुवनराजिषु।<br>
किन्नरानरशार्दूलविचरन्तिततस्ततः॥4.1.61॥<br>
इमानिशुभगन्धीनिपश्यलक्ष्मणसर्वशः।<br>
नलिनानिप्रकाशन्तेजलेतरुणसूर्यवत्॥4.1.62॥<br>
एषाप्रसन्नसलिलापद्मनीलोत्पलायुता।<br>
हंसकारण्डवाकीर्णापम्पासौगन्धिकायुता॥4.1.63॥<br>
जलेतरुणसूर्याभैःषट्पदाहतकेसरैः।<br>
पङ्कजैःशोभतेपम्पासमन्तादभिसंवृता॥4.1.64॥<br>
चक्रवाकयुतानित्यंचित्रप्रस्थवनान्तरा।<br>
मातङ्गमृगयूथैश्चशोभतेसलिलार्थिभिः॥4.1.65॥<br>
पवनाहितवेगाभिरूर्मिभिर्विमलेऽम्भसि।<br>
पङ्कजानिविराजन्तेताड्यमानानिलक्ष्मण॥4.1.66॥<br>
पद्मपत्त्रविशालाक्षींसततंपङ्कजप्रियाम्।<br>
अपश्यतोमेवैदेहींजीवितंनाभिरोचते॥4.1.67॥<br>
अहोकामस्यवामत्वंयोगतामपिदुर्लभाम्।<br>
स्मारयिष्यतिकल्याणींकल्याणतरवादिनीम्॥4.1.68॥<br>
शक्योधारयितुंकामोभवेदद्यागतोमया।<br>
यदिभूयोवसन्तोमांनहन्यात्पुष्पितद्रुमः॥4.1.69॥<br>
यानिस्मरमणीयानितयासहभवन्तिमे।<br>
तान्येवाऽरमणीयानिजायन्तेमेतयाविना॥4.1.70॥<br>
पद्मकोशपलाशानिदृष्ट्वादृष्टिर्हिमन्यते।<br>
सीतायानेत्रकोशाभ्यांसदृशानीतिलक्ष्मण॥4.1.71॥<br>
पद्मकेसरसंसृष्टोवृक्षान्तरविनिस्सृतः।<br>
निःश्वासइवसीतायावातिवायुर्मनोहरः॥4.1.72॥<br>
सौमित्रेपश्यपम्पायादक्षिणेगिरिसानुनि।<br>
पुष्पितांकर्णिकारस्ययष्टिंपरमशोभनाम्॥4.1.73॥<br>
अधिकंशैलराजोऽयंधातुभिःसुविभूषितः।<br>
विचित्रंसृजतेरेणुंवायुवेगविघट्टितम्॥4.1.74॥<br>
गिरिप्रस्थास्तुसौमित्रेसर्वतःसम्प्रपुष्पितैः।<br>
निष्पत्त्रैःसर्वतोरम्यैःप्रदीप्ताइवकिंशुकैः॥4.1.75॥<br>
पम्पातीररुहाश्चेमेसंसक्तामधुगन्दिनः।<br>
मालतीमल्लिकाषण्डाःकरवीराश्चपुष्पिताः॥4.1.76॥<br>
केतक्यःसिन्धुवाराश्चवासन्त्यश्चसुपुष्पिताः।<br>
माधव्योगन्धपूर्णाश्चकुन्दगुल्माश्चसर्वशः॥4.1.77॥<br>
चिरिबिल्वामधूकाश्चव़ञ्जुलावकुलास्तथा।<br>
चम्पकास्तिलकाश्चैवनागवृक्षाःसुपुष्पिताः॥4.1.78॥<br>
नीपाश्चवरणाश्चैवखर्जूराश्चसुपुष्पिताः।<br>
पद्मकाश्चोपशोभन्तेनीलाशोकाश्चपुष्पिताः॥4.1.79॥<br>
लोध्राश्चगिरिपृष्ठेषुसिंहकेसरपिञ्जराः।<br>
अङ्कोलाश्चकुरण्टाश्चपूर्णकाःपारिभद्रकाः॥4.1.80॥<br>
चूताःपाटलयश्चैवकोविदाराश्चपुष्पिताः।<br>
मुचुलिन्दार्जुनाश्चैवदृश्यन्तेगिरिसानुषु॥4.1.81॥<br>
शाल्मल्यःकिंशुकाश्चैवरक्ताःकुरवकास्तथा।<br>
तिनिशानक्तमालाश्चचन्दनाःस्पन्दनास्तथा॥4.1.82॥<br>
पुष्पितान्पुष्पिताग्राभिर्लताभिःपरिवेष्टितान्।<br>
द्रुमान्पश्येहसौमित्रेपम्पायारुचिरान्बहून्॥4.1.83॥<br>
वातविक्षिप्तविटपान्यथासन्नान्द्रुमानिमान्।<br>
लताःसमनुवर्तन्तेमत्ताइववरस्त्रियः॥4.1.84॥<br>
पादपात्पादपंगच्छन्शैलाच्छैलंवनाद्वनम्।<br>
वातिनैकरसास्वादःसम्मोदितइवानिलः॥4.1.85॥<br>
केचित्पर्याप्तकुसुमाःपादपामधुगन्धिनः।<br>
केचिन्मुकुलसंवीताःश्यामवर्णाइवाबभुः॥4.1.86॥<br>
इदंमृष्टमिदंस्वादुप्रफुल्लमिदमित्यपि।<br>
रागमत्तोमधुकरःकुसुमेष्ववलीयते॥4.1.87॥<br>
निलीयपुनरुत्पत्यसहसान्यत्रगच्छति।<br>
मधुलुब्धोमधुकरःपम्पातीरद्रुमेष्वसौ॥4.1.88॥<br>
इयंकुसुमसङ्घातैरुपस्तीर्णासुखाकृता।<br>
स्वयंनिपतितैर्भूमिःशयनप्रस्तरैरिव॥4.1.89॥<br>
विविधाविविधैःपुष्पैस्तैरेवनगसानुषु।<br>
विकीर्णैःपीतरक्ताहिसौमित्रेप्रस्तराःकृताः॥4.1.90॥<br>
हिमान्तेपश्यसौमित्रेवृक्षाणांपुष्पसम्भवम्॥4.1.91॥<br>
आह्वयन्तइवान्योन्यंनगाःषट्पदनादिताः।<br>
कुसुमोत्तंसविटपाःशोभन्तेबहुलक्ष्मण॥4.1.92॥<br>
एषकारण्डवःपक्षीविगाह्यसलिलंशुभम्।<br>
रमतेकान्तयासार्धंकाममुद्दीपयन्मम॥4.1.93॥<br>
मन्दाकिन्यास्तुयदिदंरूपमेवंमनोहरम्।<br>
स्थानेजगतिविख्यातागुणास्तस्यामनोरमाः॥4.1.94॥<br>
यदिदृश्येतसासाध्वीयदिचेहवसेमहि।<br>
स्पृहयेयंनशक्रायनायोध्यायैरघूत्तम॥4.1.95॥<br>
नह्येवंरमणीयेषुशाद्वलेषुतयासह।<br>
रमतोमेभवेच्चिन्तानस्पृहाऽन्येषुवाभवेत्॥4.1.96॥<br>
अमीहिविविधैःपुष्पैस्तरवोरुचिरच्छदाः।<br>
काननेऽस्मिन्विनाकान्तांचित्तमुन्मादयन्तिमे॥4.1.97॥<br>
चक्रवाकानुचरितांकारण्डवनिषेविताम्।<br>
प्लवैःक्रौञ्चैश्चसम्पूर्णांवराहमृगसेविताम्॥4.1.98॥<br>
अधिकंशोभतेपम्पाविकूजद्भिर्विहङ्गमैः॥4.1.99॥<br>
दीपयन्तीवमेकामंविविधामुदिताद्विजाः।<br>
श्यामांचन्द्रमुखींस्मृत्वाप्रियांपद्मनिभेक्षणाम्॥4.1.100॥<br>
पश्यसानुषुचित्रेषुमृगीभिःसहितान्मृगान्।<br>
मांपुनर्मृगशावाक्ष्यावैदेह्याविरहीकृतम्॥4.1.101॥<br>
व्यथयन्तीवमेचित्तंसञ्चरन्तस्ततस्ततः।<br>
अस्मिन्सानुनिरम्येहिमत्तद्विजगणायुते॥4.1.102॥<br>
पश्येयंयदितांकान्तांततःस्वस्तिभवेन्मम॥4.1.103॥<br>
जीवेयंखलुसौमित्रेमयासहसुमध्यमा।<br>
सेवतेयदिवैदेहीपम्पायाःपवनंसुखम्॥4.1.104॥<br>
पद्मसौगन्धिकवहंशिवंशोकविनाशनम्।<br>
धन्यालक्ष्मणसेवन्तेपम्पोपवनमारुतम्॥4.1.105॥<br>
श्यामापद्मपलाशाक्षीप्रियाविरहितामया।<br>
कथंधारयतिप्राणान्विवशाजनकात्मजा॥4.1.106॥<br>
किन्नुवक्ष्यामिराजानंधर्मज्ञंसत्यवादिनम्।<br>
सीतायाजनकंपृष्टःकुशलंजनसंसदि॥4.1.107॥<br>
यामामनुगतामन्दंपित्राप्रव्राजितंवनम्।<br>
सीतासत्पथमास्थायक्वनुसावर्ततेप्रिया॥4.1.108॥<br>
तयाविहीनःकृपणःकथंलक्ष्मणधारये।<br>
यामामनुगताराज्याद्भ्रष्टंविगतचेतसम्॥4.1.109॥<br>
तच्चार्वञ्चितपक्ष्माक्षंसुगन्धिशुभमव्रणम्।<br>
अपश्यतोमुखंतस्याःसीदतीवमनोमम॥4.1.110॥<br>
स्मितहास्यान्तरयुतंगुणवन्मधुरंहितम्।<br>
वैदेह्यावाक्यमतुलंकदाश्रोष्यामिलक्ष्मण॥4.1.111॥<br>
प्राप्यदुःखंवनेश्यामासामांमन्मथकर्शितम्।<br>
नष्टदुःखेवहृष्टेवसाध्वीसाध्वभ्यभाषत॥4.1.112॥<br>
किन्नुवक्ष्यामिकौसल्यामयोध्यायांनृपात्मज।<br>
क्वसास्नुषेतिपृच्छन्तींकथंचातिमनस्विनीम्॥4.1.113॥<br>
गच्छलक्ष्मणपश्यत्वंभरतंभ्रातृवत्सलम्।<br>
नह्यहंजीवितुंशक्तस्तामृतेजनकात्मजाम्॥4.1.114॥<br>
इतिरामंमहात्मानंविलपन्तमनाथवत्।<br>
उवाचलक्ष्मणोभ्रातावचनंयुक्तमव्ययम्॥4.1.115॥<br>
संस्तम्भरामभद्रंतेमाशुचःपुरुषोत्तम।<br>
नेदृशानांमतिर्मन्दाभवत्यकलुषात्मनाम्॥4.1.116॥<br>
स्मृत्वावियोगजंदुःखंत्यजस्नेहंप्रियेजने।<br>
अतिस्नेहपरिष्वङ्गाद्वर्तिरार्द्रापिदह्यते॥4.1.117॥<br>
यदिगच्छतिपातालंततोह्यधिकमेववा।<br>
सर्वथारावणस्तावन्नभविष्यतिराघव॥4.1.118॥<br>
प्रवृत्तिर्लभ्यतांतावत्तस्यपापस्यरक्षसः।<br>
ततोहास्यतिवासीतांनिधनंवागमिष्यति॥4.1.119॥<br>
यदियात्यदितेर्गर्भंरावणःसहसीतया।<br>
तत्राप्येनंहनिष्यामिनचेद्धास्यतिमैथिलीम्॥4.1.120॥<br>
स्वास्थ्यंभद्रंभजस्वार्यत्यज्यतांकृपणामतिः।<br>
अर्थोहिनष्टकार्यार्थैर्नायत्नेनाधिगम्यते॥4.1.121॥<br>
उत्साहोबलवानार्यनास्त्युत्साहात्परंबलम्।<br>
सोत्साहस्यास्तिलोकेऽस्मिन्नकिञ्चिदपिदुर्लभम्॥4.1.122॥<br>
उत्साहवन्तःपुरुषानावसीदन्तिकर्मसु।<br>
उत्साहमात्रमाश्रित्यसीतांप्रतिलभेमहि॥4.1.123॥<br>
त्यज्यतांकामवृत्तत्वंशोकंसन्न्यस्यपृष्ठतः।<br>
महात्मानंकृतात्मानमात्मानंनावबुद्ध्यसे॥4.1.124॥<br>
एवंसम्बोधितस्तत्रशोकोपहतचेतनः।<br>
न्यस्यशोकंचमोहंचततोधैर्यमुपागमत्॥4.1.125॥<br>
सोऽभ्यतिक्रामदव्यग्रस्तामचिन्त्यपराक्रमः।<br>
रामःपम्पांसुरुचिरांरम्यपारिप्लवद्रुमाम्॥4.1.126॥<br>
निरीक्षमाणःसहसामहात्मासर्वंवनंनिर्झरकन्दरांश्च।<br>
उद्विग्नचेताःसहलक्ष्मणेनविचार्यदुःखोपहतःप्रतस्थे॥4.1.127॥<br>
तंमत्तमातङ्गविलासगामीगच्छन्तमव्यग्रमनामहात्मा।<br>
सलक्ष्मणोराघवमप्रमत्तोररक्षधर्मेणबलेनचैव॥4.1.128॥<br>
तावृश्यमूकस्यसमीपचारीचरन्ददर्शाद्भुतदर्शनीयौ।<br>
शाखामृगाणामधिपस्तरस्वीवितत्रसेनैवचिचेष्टकिञ्चित्॥4.1.129॥<br>
सतौमहात्मागजमन्दगामीशाखामृगस्तत्रचिरंचरन्तौ।<br>
दृष्ट्वाविषादंपरमंजगामचिन्तापरीतोभयभारमग्नः॥4.1.130॥<br>
तमाश्रमंपुण्यसुखंशरण्यंसदैवशाखामृगसेवितान्तम्।<br>
त्रस्ताश्चदृष्ट्वाहरयोभिजग्मुर्महौजसौराघवलक्ष्मणौतौ॥4.1.131॥<script>ac.playbackRate=0.5</script>