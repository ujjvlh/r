<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-005-Rama_Sugreeva_Sakhyam_0.mp3" type="audio/mpeg"></audio><br>
<br>
<br>
ऋश्यमूकात्तुहनुमान्गत्वातुमलयंगिरिम्।<br>
आचचक्षेतदावीरौकपिराजायराघवौ॥4.5.1॥<br>
अयंरामोमहाप्राज्ञःसम्प्राप्तोदृढविक्रमः।<br>
लक्ष्मणेनसहभ्रात्रारामोऽयंसत्यविक्रमः॥4.5.2॥<br>
इक्ष्वाकूणांकुलेजातोरामोदशरथात्मजः।<br>
धर्मेनिगदितश्चैवपितुर्निर्देशपारगः॥4.5.3॥<br>
तस्यास्यवसतोऽरण्येनियतस्यमहात्मनः।<br>
रावणेनहृताभार्यासत्वांशरणमागतः॥4.5.4॥<br>
राजसूयाश्वमेधैश्चवह्निर्येनाभितर्पितः।<br>
दक्षिणाश्चतथोत्सृष्टागावःशतसहस्रशः॥4.5.5॥<br>
तपसासत्यवाक्येनवसुधायेनपालिता।<br>
स्त्रीहेतोस्तस्यपुत्रोऽयंरामस्त्वांशरणंगतः॥4.5.6॥<br>
भवतासख्यकामौतौभ्रातरौरामलक्ष्मणौ।<br>
प्रतिगृह्यार्चयस्वैतौपूजनीयतमावुभौ॥4.5.7॥<br>
श्रुत्वाहनुमतोवाक्यंसुग्रीवोहृष्टमानसः।<br>
भयंचराघवाद्घोरंप्रजहौविगतज्वरः॥4.5.8॥<br>
सकृत्वामानुषंरूपंसुग्रीवःप्लवगर्षभः।<br>
दर्शनीयतमोभूत्वाप्रीत्याप्रोवाचराघवम्॥4.5.9॥<br>
भवान्धर्मविनीतश्चविक्रान्तःसर्ववत्सलः।<br>
आख्यातावायुपुत्रेणतत्त्वतोमेभवद्गुणाः॥4.5.10॥<br>
तन्मयैवैषसत्कारोलाभश्चैवोत्तमःप्रभो।<br>
यत्त्वमिच्छसिसौहार्दंवानरेणमयासह॥4.5.11॥<br>
रोचतेयदिवासख्यंबाहुरेषप्रसारितः।<br>
गृह्यतांपाणिनापाणिर्मर्यादाबध्यतांध्रुवा॥4.5.12॥<br>
एतत्तुवचनंश्रुत्वासुग्रीवेणसुभाषितम्।<br>
सप्रहृष्टमनाहस्तंपीडयामासपाणिना॥4.5.13॥<br>
हृद्यंसौहृदमालम्ब्यपर्यष्वजतपीडितम्॥4.5.14॥<br>
ततोहनूमान्सन्त्यज्यभिक्षुरूपमरिन्दमः।<br>
काष्ठयोःस्वेनरूपेणजनयामासपावकम्॥4.5.15॥<br>
दीप्यमानंततोवह्निंपुष्पैरभ्यर्च्यसत्कृतम्।<br>
तयोर्मध्येऽथसुप्रीतोनिदधेसुसमाहितः॥4.5.16॥<br>
ततोऽग्निंदीप्यमानंतौचक्रतुश्चप्रदक्षिणम्।<br>
सुग्रीवोराघवश्चैववयस्यत्वमुपागतौ॥4.5.17॥<br>
ततःसुप्रीतमनसौतावुभौहरिराघवौ।<br>
अन्योन्यमभिवीक्षन्तौनतृप्तिमुपजग्मतुः॥4.5.18॥<br>
त्वंवयस्योऽसिमेहृद्योह्येकंदुःखंसुखंचनौ।<br>
सुग्रीवोराघवंवाक्यमित्युवाचप्रहृष्टवत्॥4.5.19॥<br>
ततःसपर्णबहुलांछित्त्वाशाखांसुपुष्पिताम्।<br>
सालस्यास्तीर्यसुग्रीवोनिषसादसराघवः॥4.5.20॥<br>
लक्ष्मणायाथसंहृष्टोहनुमान्प्लवगर्षभः।<br>
शाखांचन्दनवृक्षस्यददौपरमपुष्पिताम्॥4.5.21॥<br>
ततःप्रहृष्टःसुग्रीवःश्लक्ष्णंमधुरयागिरा।<br>
प्रत्युवाचतदारामंहर्षव्याकुललोचनः॥4.5.22॥<br>
अहंविनिकृतोरामचरामीहभयार्दितः।<br>
हृतभार्योवनेत्रस्तोदुर्गमेतदुपाश्रितः॥4.5.23॥<br>
सोऽहंत्रस्तोवनेभीतोवसाम्युद्भ्रान्तचेतनः।<br>
वालिनानिकृतोभ्रात्राकृतवैरश्चराघव॥4.5.24॥<br>
वालिनोमेमहाभागभयार्तस्याभयंकुरु।<br>
कर्तुमर्हसिकाकुत्स्थभयंमेनभवेद्यथा॥4.5.25॥<br>
एवमुक्तस्तुतेजस्वीधर्मज्ञोधर्मवत्सलः।<br>
प्रत्यभाषतकाकुत्स्थःसुग्रीवंप्रहसन्निव॥4.5.26॥<br>
उपकारफलंमित्रंविदितंमेमाहकपे।<br>
वालिनंतंवधिष्यामितवभार्यापहारिणम्॥4.5.27॥<br>
अमोघाःसूर्यसङ्काशाममैतेनिशिताःशराः।<br>
तस्मिन्वालिनिदुर्वृत्तेनिपतिष्यन्तिवेगिताः॥4.5.28॥<br>
कङ्कपत्त्रप्रतिच्छन्नामहेन्द्राशनिसन्निभाः।<br>
तीक्ष्णाग्राऋजुपर्वाणाःसरोषाभुजगाइव॥4.5.29॥<br>
तमद्यवालिनंपश्यक्रूरैराशीविषोपमैः।<br>
शरैर्विनिहतंभूमौविकीर्णमिवपर्वतम्॥4.5.30॥<br>
सतुतद्वचनंश्रुत्वाराघवस्यात्मनोहितम्।<br>
सुग्रीवःपरमप्रीतःसुमहद्वाक्यमब्रवीत्॥4.5.31॥<br>
तवप्रसादेननृसिंहराघवप्रियांचराज्यंचसमाप्नुयामहम्।<br>
तथाकुरुत्वंनरदेववैरिणंयथानिहंस्यद्यरिपुंममाग्रजम्॥4.5.32॥<br>
सीताकपीन्द्रक्षणदाचराणांराजीवहेमज्वलनोपमानि।<br>
सुग्रीवरामप्रणयप्रसङ्गेवामानिनेत्राणिसमंस्फुरन्ति॥4.5.33॥<script>ac.playbackRate=0.5</script>