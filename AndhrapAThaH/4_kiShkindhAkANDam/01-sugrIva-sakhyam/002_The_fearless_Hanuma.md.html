<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-002-Bhikshu_Rupena_Hanumad_Aagamanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तौतुदृष्ट्वामहात्मानौभ्रातरौरामलक्ष्मणौ।<br>
वरायुधधरौवीरौसुग्रीवःशङ्कितोऽभवत्॥4.2.1॥<br>
उद्विग्नहृदयःसर्वादिशःसमवलोकयन्।<br>
नव्यतिष्ठतकस्मिंश्चिद्देशेवानरपुङ्गवः॥4.2.2॥<br>
नैवचक्रेमनःस्थानेवीक्षमाणोमहाबलौ।<br>
कपेःपरमभीतस्यचित्तंव्यवससादह॥4.2.3॥<br>
चिन्तयित्वासधर्मात्माविमृश्यगुरुलाघवम्।<br>
सुग्रीवःपरमोद्विग्नःसर्वैरनुचरैःसह॥4.2.4॥<br>
ततःससचिवेभ्यस्तुसुग्रीवःप्लवगाधिपः।<br>
शशंसपरमोद्विग्नःपश्यंस्तौरामलक्ष्मणौ॥4.2.5॥<br>
एतौवनमिदंदुर्गंवालिप्रणिहितौध्रुवम्।<br>
छद्भनाचीरवसनौप्रचरन्ताविहागतौ॥4.2.6॥<br>
ततःसुग्रीवसचिवादृष्ट्वापरमधन्विनौ।<br>
जग्मुर्गिरितटात्तस्मादन्यच्छिखरमुत्तमम्॥4.2.7॥<br>
तेक्षिप्रमधिगम्याथयूथपायूथपर्षभम्।<br>
हरयोवानरश्रेष्ठंपरिवार्योपतस्थिरे॥4.2.8॥<br>
एकमेकायनगताःप्लवमानागिरेर्गिरिम्।<br>
प्रकम्पयन्तोवेगेनगिरीणांशिखराण्यपि॥4.2.9॥<br>
ततःशाखामृगाःसर्वेप्लवमानामहाबलाः।<br>
बभञ्जुश्चनगांस्तत्रपुष्पितान्दुर्गसंश्रितान्॥4.2.10॥<br>
आप्लवन्तोहरिवराःसर्वतस्तंमहागिरिम्।<br>
मृगमार्जारशार्दूलांस्त्रासयन्तोययुस्तदा॥4.2.11॥<br>
ततःसुग्रीवसचिवाःपर्वतेन्द्रंसमाश्रिताः।<br>
सङ्गम्यकपिमुख्येनसर्वेप्राञ्जलयःस्थिताः॥4.2.12॥<br>
ततस्तंभयसंविग्नंवालिकिल्बिषशङ्कितम्।<br>
उवाचहनुमान्वाक्यंसुग्रीवंवाक्यकोविदः॥4.2.13॥<br>
सम्भ्रमस्त्यज्यतामेषसर्वैर्वालिकृतेमहान्।<br>
मलयोऽयंगिरिवरोभयंनेहास्तिवालिनः॥4.2.14॥<br>
यस्मादुद्विग्नचेतास्त्वंप्रद्रुतोहरिपुङ्गव।<br>
तंक्रूरदर्शनंक्रूरंनेहपश्यामिवालिनम्॥4.2.15॥<br>
यस्मात्तवभयंसौम्यपूर्वजात्पापकर्मणः।<br>
सनेहवालीदुष्टात्मानतेपश्याम्यहंभयम्॥4.2.16॥<br>
अहोशाखामृगत्वंतेव्यक्तमेवप्लवङ्गम।<br>
लघुचित्ततयात्मानंनस्थापयसियोमतौ॥4.2.17॥<br>
बुद्धिविज्ञानसम्पन्नइङ्गितैःसर्वमाचर।<br>
नह्यबुद्धिंगतोराजासर्वभूतानिशास्तिहि॥4.2.18॥<br>
सुग्रीवस्तुशुभंवाक्यंश्रुत्वासर्वंहनूमतः।<br>
ततःशुभतरंवाक्यंहनूमन्तमुवाचह॥4.2.19॥<br>
दीर्घबाहूविशालाक्षौशरचापासिधारिणौ।<br>
कस्यनस्याद्भयंदृष्ट्वाह्येतौसुरसुतोपमौ॥4.2.20॥<br>
वालिप्रणिहितावेतौशङ्केऽहंपुरुषोत्तमौ।<br>
राजानोबहुमित्राश्चविश्वासोनात्रहिक्षमः॥4.2.21॥<br>
अरयश्चमनुष्येणविज्ञेयाश्छन्नचारिणः।<br>
विश्वस्तानामविश्वस्तारन्ध्रेषुप्रहरन्तिहि॥4.2.22॥<br>
कृत्येषुवालीमेधावीराजानोबहुदर्शनाः।<br>
भवन्तिपरहन्तारस्तेज्ञेयाःप्राकृतैर्नरैः॥4.2.23॥<br>
तौत्वयाप्राकृतेनैवगत्वाज्ञेयौप्लवङ्गम।<br>
इङ्गितानांप्रकरैश्चरूपव्याभाषणेनच॥4.2.24॥<br>
लक्षयस्वतयोर्भावंप्रहृष्टमनसौयदि।<br>
विश्वासयन्प्रशंसाभिरिङ्गितैश्चपुनःपुनः॥4.2.25॥<br>
ममैवाभिमुखंस्थित्वापृच्छत्वंहरिपुङ्गव।<br>
प्रयोजनंप्रवेशस्यवनस्यास्यधनुर्धरौ॥4.2.26॥<br>
शुद्धात्मानौयदित्वेतौजानीहित्वंप्लवङ्गम।<br>
व्याभाषितैर्वाविज्ञेयास्याद्दुष्टादुष्टतातयोः॥4.2.27॥<br>
इत्येवंकपिराजेनसन्दिष्टोमारुतात्मजः।<br>
चकारगमनेबुद्धिंयत्रतौरामलक्ष्मणौ॥4.2.28॥<br>
तथेतिसंपूज्यवचस्तुतस्यतत्कपेःसुभीमस्यदुरासदस्यच।<br>
महानुभावोहनुमान्ययौतदासयत्ररामोऽतिबलश्चलक्ष्मणः॥4.2.29॥</div></div><script>ac.playbackRate=0.5+parseInt(slider.value)/200</script></body>
</html>