<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-007-Rama_Sugreevayoho_Sahayya_Prathigna_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
एवमुक्तस्तुसुग्रीवोरामेणार्तेनवानरः।<br>
अब्रवीत्प्राञ्चलिर्वाक्यंसबाष्पंबाष्पगद्गदः॥4.7.1॥<br>
नजानेनिलयंतस्यसर्वथापापरक्षसः।<br>
सामर्थ्यंविक्रमंवापिदौष्कुलेयस्यवाकुलम्॥4.7.2॥<br>
सत्यंतेप्रतिजानामित्यजशोकमरिन्दम।<br>
करिष्यामितथायत्नंयथाप्राप्यसिमैथिलीम्॥4.7.3॥<br>
रावणंसगणंहत्वापरितोष्यात्मपौरुषम्।<br>
तथाऽस्मिकर्तानचिराद्यथाप्रीतोभविष्यसि॥4.7.4॥<br>
अलंवैक्लव्यमालम्ब्यधैर्यमात्मगतंस्मर।<br>
त्वद्विधानामसदृशमीदृशंविद्धिलाघवम्॥4.7.5॥<br>
मयापिव्यसनंप्राप्तंभार्याहरणजंमहत्।<br>
नचाहमेवंशोचामिनचधैर्यंपरित्यजे॥4.7.6॥<br>
नाहंतामनुशोचामिप्राकृतोवानरोऽपिसन्।<br>
महात्माचविनीतश्चकिंपुनर्धृतिमान्भवान्॥4.7.7॥<br>
बाष्पमापतितंधैर्यान्निग्रहीतुंत्वमर्हसि।<br>
मर्यादांसत्त्वयुक्तानांधृतिंनोत्स्रष्टुमर्हसि॥4.7.8॥<br>
व्यसनेवार्थकृच्छ्रेवाभयेवाजीवितान्तके।<br>
विमृशन्वैस्वयाबुद्ध्याधृतिमान्नावसीदति॥4.7.9॥<br>
बालिशस्तुनरोनित्यंवैक्लव्यंयोनुवर्तते।<br>
समज्जत्यवशःशोकेभाराक्रान्तेवनौर्जले॥4.7.10॥<br>
एषोऽञ्जलिर्मयाबद्धःप्रणयात्त्वांप्रसादये।<br>
पौरुषंश्रयशोकस्यनान्तरंदातुमर्हसि॥4.7.11॥<br>
येशोकमनुर्तन्तेनतेषांविद्यतेसुखम्।<br>
तेजश्चक्षीयतेतेषांनत्वंशोचितुमर्हसि॥4.7.12॥<br>
शोकेनाभिप्रपन्नस्यजीवितेचापिसंशयः।<br>
सशोकंत्यजराजेन्द्रधैर्यमाश्रयकेवलम्॥4.7.13॥<br>
हितंवयस्यभावेनब्रूमिनोपदिशामिते।<br>
वयस्यतांपूजयन्मेनत्वंशोचितुमर्हसि॥4.7.14॥<br>
मधुरंसान्त्वितस्तेनसुग्रीवेणसराघवः।<br>
मुखमश्रुपरिक्लिन्नंवस्त्रान्तेनप्रमार्जयत्॥4.7.15॥<br>
प्रकृतिस्थस्तुकाकुत्स्थःसुग्रीववचनात्प्रभुः।<br>
सम्परिष्वज्यसुग्रीवमिदंवचनमब्रवीत्॥4.7.16॥<br>
कर्तव्यंयद्वयस्येनस्निग्धेनचहितेनच।<br>
अनुरूपंचयुक्तंचकृतंसुग्रीवतत्त्वया॥4.7.17॥<br>
एषचप्रकृतिस्थोऽहमनुनीतस्त्वयासखे।<br>
दुर्लभोहीदृशोबन्धुरस्मिन्कालेविशेषतः॥4.7.18॥<br>
किन्तुयत्नस्त्वयाकार्योमैथिल्याःपरिमार्गणे।<br>
राक्षसस्यचरौद्रस्यरावणस्यदुरात्मनः॥4.7.19॥<br>
मयाचयदनुष्ठेयंविस्रब्धेनतदुच्यताम्।<br>
वर्षास्विवचसुक्षेत्रेसर्वंसम्पद्यतेमयि॥4.7.20॥<br>
मयाययदिदंवाक्यमभिमानात्समीरितम्।<br>
तत्त्वयाहरिशार्दूलतत्त्वमित्युपधार्यताम्॥4.7.21॥<br>
अनृतंनोक्तपूर्वंमेनचवक्ष्येकदाचन।<br>
एतत्तेप्रतिजानामिसत्येनैवचतेशपे॥4.7.22॥<br>
ततःप्रहृष्टःसुग्रीवोवानरैःसचिवैःसह।<br>
राघवस्यवचःश्रुत्वाप्रतिज्ञातंविशेषतः॥4.7.23॥<br>
एवमेकान्तसम्पृक्तौततस्तौनरवानरौ।<br>
उभावन्योन्यसदृशंसुखंदुःखंप्रभाषताम्॥4.7.24॥<br>
महानुभावस्यवचोनिशम्यहरिर्नराणामृषभस्यतस्य।<br>
कृतंसमेनेहरिवीरमुख्यस्तदास्वकार्यंहृदयेनविद्वान्॥4.7.25॥</div></div><script>ac.playbackRate=0.5+parseInt(slider.value)/200</script></body>
</html>