<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-006-Sita_Abharana_Darshanam_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
पुनरेवाब्रवीत्प्रीतोराघवंरघुनन्दनम्॥4.6.1॥<br>
अयमाख्यातिमेरामसचिवोमन्त्रिसत्तमः।<br>
हनुमान्यन्निमित्तंत्वंनिर्जनंवनमागतः॥4.6.2॥<br>
लक्ष्मणेनसहभ्रात्रावसतश्चवनेतव।<br>
रक्षसाऽपहृताभार्यामैथिलीजनकात्मजा॥4.6.3॥<br>
त्वयावियुक्तारुदतीलक्ष्मणेनचधीमता।<br>
अन्तरप्रेप्सुनातेनहत्वागृध्रंजटायुषम्॥4.6.4॥<br>
भार्यावियोगजंदुःखमचिरात्त्वंविमोक्ष्यसे।<br>
अहंतामानयिष्यामिनष्टांवेदश्रुतीमिव॥4.6.5॥<br>
रसातलेवावर्तन्तींवर्तन्तींवानभस्तले।<br>
अहमानीयदास्यामितवभार्यामरिन्दम॥4.6.6॥<br>
इदंतथ्यंममवचस्त्वमवेहिचराघव।<br>
नशक्यासाजरयितुमपिसेन्द्रैःसुरासुरैः॥4.6.7॥<br>
तवभार्यामहाबाहोभक्ष्यंविषकृतंयथा॥4.6.8॥<br>
त्यजशोकंमहाबाहोतांकान्तमानयामिते।<br>
अनुमानात्तुजानामिमैथिलीसानसंशयः॥4.6.9॥<br>
क्रोशन्तीरामरामेतिलक्ष्मणेतिचविस्वरम्।<br>
स्फुरन्तीरावणस्याङ्केपन्नगेन्द्रवधूर्यथा॥4.6.10॥<br>
आत्मनाप़ञ्चमंमांहिदृष्ट्वाशैलतटेस्थितम्।<br>
उत्तरीयंतयात्यक्तंशुभान्याभरणानिच॥4.6.11॥<br>
तान्यस्माभिर्गृहीतानिनिहितानिचराघव।<br>
आनयिष्याम्यहंतानिप्रत्यभिज्ञातुमर्हसि॥4.6.12॥<br>
तमब्रवीत्ततोरामःसुग्रीवंप्रियवादिनम्।<br>
आनयस्वसखेशीघ्रंकिमर्थंप्रविलम्बसे॥4.6.13॥<br>
एवमुक्तस्तुसुग्रीवःशैलस्यगहनांगुहाम्।<br>
प्रविवेशततःशीघ्रंराघवप्रियकाम्यया॥4.6.14॥<br>
उत्तरीयंगृहीत्वातुशुभान्याभरणानिच।<br>
इदंपश्येतिरामायदर्शयामासवानरः॥4.6.15॥<br>
ततोगृहीत्वातद्वासःशुभान्याभरणानिच।<br>
अभवद्बाष्पसंरुद्धोनीहारेणेवचन्द्रमाः॥4.6.16॥<br>
सीतास्नेहप्रवृत्तेनसतुबाष्पेणदूषितः।<br>
हाप्रियेतिरुदन्धैर्यमुत्सृज्यन्यपतत्क्षितौ॥4.6.17॥<br>
हृदिकृत्वातुबहुशस्तमलङ्कारमुत्तमम्।<br>
निशश्वासभृशंसर्पोबिलस्थइवरोषितः॥4.6.18॥<br>
अविच्छिन्नाश्रुवेगस्तुसौमित्रिंवीक्ष्यपार्श्वतः।<br>
परिदेवयितुंदीनंरामःसमुपचक्रमे॥4.6.19॥<br>
पश्यलक्ष्मणवैदेह्यासन्त्यक्तंह्रियमाणया।<br>
उत्तरीयमिदंभूमैशरीराद्भूषणानिच॥4.6.20॥<br>
शाद्वलिन्यांध्रुवंभूम्यांसीतयाह्रियमाणया।<br>
उत्सृष्टंभूषणमिदंतथारूपंहिदृश्यते॥4.6.21॥<br>
नाहंजानामिकेयूरेनाहंजानामिकुण्डले।<br>
नूपुरेत्वभिजानामिनित्यंपादाभिवन्दनात्॥4.6.22॥<br>
ततःसराघवोदीनःसुग्रीवमिदमब्रवीत्॥4.6.23॥<br>
ब्रूहिसुग्रीवकंदेशंह्रियन्तीलक्षितात्वया।<br>
रक्षसारौद्ररूपेणममप्राणैःप्रियाप्रिया॥4.6.24॥<br>
क्ववावसतितद्रक्षोमहद्व्यसनदंमम।<br>
यन्निमित्तमहंसर्वान्नाशयिष्यामिराक्षसान्॥4.6.25॥<br>
हरतामैथिलींयेनमांचरोषयताभृशम्।<br>
आत्मनोजीवितान्तायमृत्युद्वारमपावृतम्॥4.6.26॥<br>
ममदयिततराहृतावनान्ताद्रजनिचरेणविमथ्ययेनसा।<br>
कथमममरिपुंत्वमद्यवैप्लवगपतेयमसादनंनयामि॥4.6.27॥</div></div><script>ac.playbackRate=0.5+parseInt(slider.value)/200</script></body>
</html>