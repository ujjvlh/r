<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-003-Hanumatha_Sugreeva_Vruththantha_Kathanam_0.mp3" type="audio/mpeg"></audio><br>
<br>
<br>
वचोविज्ञायहनुमान्सुग्रीवस्यमहात्मनः।<br>
पर्वतादृश्यमूकात्तुपुप्लुवेयत्रराघवौ॥4.3.1॥<br>
कपिरूपंपरित्यज्यहनुमान्मारुतात्मजः।<br>
भिक्षुरूपंततोभेजेशठबुद्धितयाकपिः॥4.3.2॥<br>
विनीतवदुपागम्यराघवौप्रणिपत्यच।<br>
आबभाषेतदावीरौयथावत्प्रशशंसच॥4.3.3॥<br>
सम्पूज्यविधिवद्वीरोहनुमान्मारुतात्मजः।<br>
उवाचकामतोवाक्यंमृदुसत्यपराक्रमौ॥4.3.4॥<br>
राजर्षिदेवप्रतिमौतापसौसंशितव्रतौ।<br>
देशंकथमिमंप्राप्तौभवन्तौवरवर्णिनौ॥4.3.5॥<br>
त्रासयन्तौमृगगणानन्यांश्चवनचारिणः।<br>
पम्पातीररुहान्वृक्षान्वीक्षमाणौसमन्ततः॥4.3.6॥<br>
इमांनदींशुभजलांशोभयन्तौतपस्विनौ।<br>
धैर्यवन्तौसुवर्णाभौकौयुवांचीरवाससौ॥4.3.7॥<br>
निःश्वसन्तौवरभुजौपीडयन्ताविमाःप्रजाः।<br>
सिंहविप्रेक्षितौवीरौसिंहातिबलविक्रमौ॥4.3.8॥<br>
शक्रचापनिभेचापेगृहीत्वाशत्रुसूदनौ।<br>
श्रीमन्तौरूपसम्पन्नौवृषभश्रेष्ठविक्रमौ॥4.3.9॥<br>
हस्तिहस्तोपमभुजौद्युतिमन्तौनरर्षभौ॥4.3.10॥<br>
प्रभयापर्वतेन्द्रोऽयंयुवयोरवभासितः॥4.3.11॥<br>
राज्यार्हावमरप्रख्यौकथंदेशमिहागतौ।<br>
पद्मपत्त्रेक्षणौवीरौजटामण्डलधारिणौ॥4.3.12॥<br>
अन्योन्यसदृशौवीरौदेवलोकादिवागतौ।<br>
यदृच्छयेवसम्प्राप्तौचन्द्रसूर्यौवसुन्धराम्॥4.3.13॥<br>
विशालवक्षसौवीरौमानुषौदेवरूपिणौ।<br>
सिंहस्कन्धौमहोत्साहौसमदाविवगोवृषौ॥4.3.14॥<br>
आयताश्चसुवृत्ताश्चबाहवःपरिघोपमाः।<br>
सर्वभूषणभूषार्हाःकिमर्थंनविभूषिताः॥4.3.15॥<br>
उभौयोग्यावहंमन्येरक्षितुंपृथिवीमिमाम्।<br>
ससागरवनांकृत्स्नांविन्ध्यमेरुविभूषिताम्॥4.3.16॥<br>
इमेचधनुषीचित्रेश्लक्ष्णेचित्रानुलेपने।<br>
प्रकाशेतेयथेन्द्रस्यवज्रेहेमविभूषिते॥4.3.17॥<br>
सम्पूर्णानिशितैर्बाणैस्तूणाश्चशुभदर्शनाः।<br>
जीवितान्तकरैर्घोरैःश्वसद्भिरिवपन्नगैः॥4.3.18॥<br>
महाप्रमाणौविस्तीर्णौतप्तहाटकभूषितौ।<br>
खड्गावैतौविराजेतेनिर्मुक्ताविवपन्नागौ॥4.3.19॥<br>
एवंमांपरिभाषन्तंकस्माद्वैनाभिभाषथः॥4.3.20॥<br>
सुग्रीवोनामधर्मात्माकश्चिद्वानरयूथपः।<br>
वीरोविनिकृतोभ्रात्राजगद्भ्रमतिदुःखितः॥4.3.21॥<br>
प्राप्तोऽहंप्रेषितस्तेनसुग्रीवेणमहात्मना।<br>
राज्ञावानरमुख्यानांहनूमान्नामवानरः॥4.3.22॥<br>
युवाभ्यांसहधर्मात्मासुग्रीवःसख्यमिच्छति।<br>
तस्यमांसचिवंवित्तंवानरंपवनात्मजम्॥4.3.23॥<br>
भिक्षुरूपप्रतिच्छन्नंसुग्रीवप्रियकाम्यया।<br>
ऋश्यमूकादिहप्राप्तंकामगंकामरूपिणम्॥4.3.24॥<br>
एवमुक्त्वातुहनुमांस्तौवीरौरामलक्ष्मणौ।<br>
वाक्यज्ञौवाक्यकुशलःपुनर्नोवाचकिञ्चन॥4.3.25॥<br>
एतच्छ्रुत्वावचस्तस्यरामोलक्ष्मणमब्रवीत्।<br>
प्रहृष्टवदनःश्रीमान्भ्रातरंपार्श्वतःस्थितम्॥4.3.26॥<br>
सचिवोऽयंकपीन्द्रस्यसुग्रीवस्यमहात्मनः।<br>
तमेवकांक्षमाणस्यममान्तिकमुपागतः॥4.3.27॥<br>
तमभ्यभाषसौमित्रेसुग्रीवसचिवंकपिम्।<br>
वाक्यज्ञंमधुरैर्वाक्यैःस्नेहयुक्तमरिन्दम॥4.3.28॥<br>
नानृग्वेदविनीतस्यनायजुर्वेदधारिणः।<br>
नासामवेदविदुषःशक्यमेवंप्रभाषितुम्॥4.3.29॥<br>
नूनंव्याकरणंकृत्स्नमनेनबहुधाश्रुतम्।<br>
बहुव्याहरताऽनेननकिञ्चिदपशब्दितम्॥4.3.30॥<br>
नमुखेनेत्रयोर्वापिललाटेचभ्रुवोस्तथा।<br>
अन्येष्वपिचगात्रेषुदोषःसंविदितःक्वचित्॥4.3.31॥<br>
अविस्तरमसन्दिग्धमविलम्बितमद्रुतम्।<br>
उरःस्थंकण्ठगंवाक्यंवर्ततेमध्यमेस्वरे॥4.3.32॥<br>
संस्कारक्रमसम्पन्नामद्रुतामविलम्बिताम्।<br>
उञ्चारययतिकल्यार्णींवाचंहृदयहारिणीम्॥4.3.33॥<br>
अनयाचित्रयावाचात्रिस्थानव्यञ्चनस्थया।<br>
कस्यनाराध्यतेचित्तमुद्यतासेररेरपि॥4.3.34॥<br>
एवंविधोयस्यदूतोनभवेत्पार्थिवस्यतु।<br>
सिध्यन्तिहिकथंतस्यकार्याणांगतयोऽनघ॥4.3.35॥<br>
एवंगुणगणैर्युक्तायस्यस्युःकार्यसाधकाः।<br>
तस्यसिद्ध्यन्तिसर्वार्थादूतवाक्यप्रचोदिताः॥4.3.36॥<br>
एवमुक्तस्तुसौमित्रिःसुग्रीवसचिवंकपिम्।<br>
अभ्यभाषतवाक्यज्ञोवाक्यज्ञंपवनात्मजम्॥4.3.37॥<br>
विदितानौगुणाविद्वन्सुग्रीवस्यमहात्मनः।<br>
तमेवंचावांमार्गावःसुग्रीवंप्लवगेश्वरम्॥4.3.38॥<br>
यथाब्रवीषिहनुमन्सुग्रीववचनादिह।<br>
तत्तथाहिकरिष्यावोवचनात्तवसत्तम॥4.3.39॥<br>
तत्तस्यवाक्यंनिपुणंनिशम्यप्रहृष्टरूपःपवनात्मजःकपिः।<br>
मनःसमाधायजयोपपत्तौसख्यंतदाकर्तुमियेषताभ्याम्॥4.3.40॥<script>ac.playbackRate=0.5</script>