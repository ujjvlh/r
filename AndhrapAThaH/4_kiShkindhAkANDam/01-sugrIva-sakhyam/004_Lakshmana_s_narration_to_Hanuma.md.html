<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-004-RamaLakshmanayoho_Sugreeva_Sameepa_Nayanam_0.mp3" type="audio/mpeg"></audio><br>
<br>
<br>
ततःप्रहृष्टोहनुमान्कृत्यवानितितद्वचः।<br>
श्रुत्वामधुरसम्भाषंसुग्रीवंमनसागतः॥4.4.1॥<br>
भव्योराज्यागमस्तस्यसुग्रीवस्यमहात्मनः।<br>
यदयंकृत्यवान्प्राप्तःकृत्यंचैतदुपागतम्॥4.4.2॥<br>
ततःपरमसंहृष्टोहमुमान्प्लवगर्षभः।<br>
प्रत्युवाचततोवाक्यंरामंवाक्यविशारदः॥4.4.3॥<br>
किमर्थंत्वंवनंघोरंपम्पाकाननमण्डितम्।<br>
आगतःसानुजौदुर्गंनानाव्यालमृगायुतम्॥4.4.4॥<br>
तस्यतद्वचनंश्रुत्वालक्ष्मणोरामचोदितः।<br>
आचचक्षेमहात्मानंरामंदशरथात्मजम्॥4.4.5॥<br>
राजादशरथोनामद्युतिमान्दर्मवत्सलः।<br>
चातुर्वर्ण्यंस्वधर्मेणनित्यमेवाभ्यपालयत्॥4.4.6॥<br>
सचसर्वेषुभूतेषुपितामहइवापरः।<br>
अग्निष्टोमादिभिर्यज्ञैरिष्टवानाप्तदक्षिणैः॥4.4.7॥<br>
तस्यायंपूर्वजःपुत्रोरामोनामजनैःश्रुतः।<br>
शरण्यःसर्वभूतानांपितुर्निर्देषपारगः॥4.4.8॥<br>
वीरोदशरथस्यायंपुत्राणांगुणवत्तमः।<br>
राजलक्षणसम्पन्नःसंयुक्तोराजसम्पदा॥4.4.9॥<br>
राज्याद्भ्रष्टोवनेवस्तुंमयासार्धमिहागतः।<br>
भार्ययाचमहातेजाःसीतयाऽनुगतोवशी॥4.4.10॥<br>
दिनक्षयेमहातेजाःप्रभयेवदिवाकरः॥4.4.11॥<br>
अहमस्यावरोभ्रातागुणैर्दास्यमुपागतः।<br>
कृतज्ञस्यबहुज्ञस्यलक्ष्मणोनामनामतः॥4.4.12॥<br>
सुखार्हस्यमहार्हस्यसर्वभूतहितात्मनः।<br>
ऐश्वर्येणचहीनस्यवनवासाश्रितस्यच॥4.4.13॥<br>
रक्षसाऽपहृताभार्यारहितेकामरूपिणा।<br>
तञ्चनज्ञायतेरक्षःपत्नीयेनास्यसाहृता॥4.4.14॥<br>
दनुर्नामदितेःपुत्रःशापाद्राक्षसतांगतः।<br>
आख्यातस्तेनसुग्रीवःसमर्थोवानमर्षभः॥4.4.15॥<br>
सज्ञास्यतिमहावीर्यस्तवभार्यापहारिणम्।<br>
एवमुक्त्वादनुःस्वर्गंभ्राजमानोगतःसुखम्॥4.4.16॥<br>
एतत्तेसर्वमाख्यातंयाथातथ्येनपृच्छतः॥4.4.17॥<br>
अहंचैवहिरामश्चसुग्रीवंशरणंगतौ॥4.4.18॥<br>
एषदत्त्वाचवित्तानिप्राप्यचानुत्तमंयशः।<br>
लोकनाथःपुराभूत्वासुग्रीवंनाथमिच्छति॥4.4.19॥<br>
पितायस्यपुराह्यासीच्छरण्योधर्मवत्सलः।<br>
तस्यपुत्रःशरण्यश्चसुग्रीवंशरणंगतः॥4.4.20॥<br>
सर्वलोकस्यधर्मात्माशरण्यःशरणंपुरा।<br>
गुरुर्मेराघवःसोऽयंसुग्रीवंशरणंगतः॥4.4.21॥<br>
यस्यप्रसादेसततंप्रसीदेयुरिमाःप्रजाः।<br>
सरामोवानरेन्दस्यप्रसादमभिकाङ्क्षते॥4.4.22॥<br>
येनसर्वगुणोपेताःपृथिव्यांसर्वपार्थिवाः।<br>
मानिताःसततंराज्ञासदादशरथेनवै॥4.4.23॥<br>
तस्यायंपूर्वजःपुत्रस्त्रिषुलोकेषुविश्रुतः।<br>
सुग्रीवंवानरेन्द्रंतुरामःशरणमागतः॥4.4.24॥<br>
शोकाभिभूतेरामेतुशोकार्तंशरणंगते।<br>
कर्तुमर्हतिसुग्रीवःप्रसादंहरियूथपः॥4.4.25॥<br>
एवंब्रुवाणंसौमित्रिंकरुणंसाश्रुलोचनम्।<br>
हनुमान्प्रत्युवाचेदंवाक्यंवाक्यविशारदः॥4.4.26॥<br>
ईदृशाबुद्धिसम्पन्नाजितक्रोधाजितेन्द्रियाः।<br>
द्रष्टव्यावानरेन्द्रेणदिष्ट्यादर्शनमागताः॥4.4.27॥<br>
सहिराज्यात्परिभ्रष्टःकृतवैरश्चवालिना।<br>
हृतदारोवनेत्यक्तोभ्रात्राविनिकृतोभृशम्॥4.4.28॥<br>
करिष्यतिससाहाय्यंयुवयोर्भास्करात्मजः।<br>
सुग्रीवःसहचास्माभिःसीतायाःपरिमार्गणे॥4.4.29॥<br>
इत्येवमुक्त्वाहनुमान्श्लक्ष्णंमधुरयागिरा।<br>
बभाषेसोऽभिगच्छेमसुग्रीवमितिराघवम्॥4.4.30॥<br>
एवंब्रुवाणंधर्मात्माहनुमन्तंसलक्ष्मणः।<br>
प्रतिपूज्ययथान्यायमिदंप्रोवाचराघवम्॥4.4.31॥<br>
कपिःकथयतेहृष्टोयथाऽयंमारुतात्मजः।<br>
कृत्यवान्सोऽपिसम्प्राप्तःकृतकृत्योऽसिराघव॥4.4.32॥<br>
प्रसन्नमुखवर्णश्चव्यक्तंहृष्टश्चभाषते।<br>
नानृतंवक्ष्यतेवीरोहनुमान्मारुतात्मजः॥4.4.33॥<br>
ततःसतुमहाप्राज्ञोहनुमान्मारुतात्मजः।<br>
जगामादायतौवीरौहरिराजायराघवौ॥4.4.34॥<br>
भिक्षुरूपंपरित्यज्यवानरंरूपमास्थितः।<br>
पृष्ठमारोप्यतौवीरौजगामकपिकुञ्जरः॥4.4.35॥<br>
सतुविपुलयशाःकपिप्रवीरःपवनसुतःकृतकृत्यवत्प्रहृष्टः।<br>
गिरिवरमुरुविक्रमःप्रयातःसुशुभमतिःसहरामलक्ष्मणाभ्याम्॥4.4.36॥<script>ac.playbackRate=0.5</script>