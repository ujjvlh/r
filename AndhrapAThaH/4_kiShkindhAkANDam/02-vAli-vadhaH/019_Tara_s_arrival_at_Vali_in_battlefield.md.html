<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-019-Tharaya_Aagamanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
सवानरमहाराजःशयानःशरविक्षतः।<br>
प्रुत्युक्तोहेतुमद्वाक्यैर्नोत्तरंप्रत्यपद्यत॥4.19.1॥<br>
अश्मभिःप्रविभिन्नाङ्गःपादपैराहतोभृशम्।<br>
रामबाणेनचक्रान्तोजीवितान्तेमुमोहसः॥4.19.2॥<br>
तंभार्याबाणमोक्षेणरामदत्तेनसंयुगे।<br>
हतंप्लवगशार्दूलंताराशुश्राववालिनम्॥4.19.3॥<br>
सासपुत्राऽप्रियंश्रुत्वावधंभर्तुःसुदारुणम्।<br>
निष्पपातभृशंत्रस्ताविविधाद्गिरिगह्वरात्॥4.19.4॥<br>
येत्वङ्गदपरीवारावानराभीमविक्रमाः।<br>
तेसकार्मुकमालोक्यरामंत्रस्ताःप्रदुद्रुवुः॥4.19.5॥<br>
साददर्शततस्त्रस्तान्हरीनापततोभृशम्।<br>
यूथादिवपरिभ्रष्टान्मृगान्निहतयूथपान्॥4.19.6॥<br>
तानुवाचसमासाद्यदुःखितान्दुःखितासती।<br>
रामवित्रासितान्त्सर्वाननुबद्धानिवेषुभिः॥4.19.7॥<br>
वानराराजसिंहस्ययस्ययूयंपुरःसराः।<br>
तंविहायसुसंत्रस्ताःकस्माद्द्रवथदुर्गताः॥4.19.8॥<br>
राज्यहेतोःसचेद्भ्राताभ्रात्रारौद्रेणपातितः।<br>
रामेणप्रहितैरौद्रैर्मार्गणैर्दूरपातिभिः॥4.19.9॥<br>
कपिपत्न्यावचःश्रुत्वाकपयःकामरूपिणः।<br>
प्राप्तकालमविक्लिष्टमूचुर्वचनमङ्गनाम्॥4.19.10॥<br>
जीवपुत्रेनिवर्तस्वपुत्रंरक्षस्वचाङ्गदम्।<br>
अन्तकोरामरूपेणहत्वानयतिवालिनम्॥4.19.11॥<br>
क्षिप्तान्वृक्षान्समाविध्यविपुलाश्चशिलास्तथा।<br>
वालीवज्रसमैर्बाणैरामेणविनिपातितः॥4.19.12॥<br>
अभिद्रुतमिदंसर्वंविद्रुतंप्रसृतंबलम्।<br>
अस्मिन्प्लवगशार्दूलेहतेशक्रसमप्रभे॥4.19.13॥<br>
रक्ष्यतांनगरद्वारमङ्गदश्चाभिषिच्यताम्।<br>
पदस्थंवालिनःपुत्रंभजिष्यन्तिप्लवङ्गमाः॥4.19.14॥<br>
अथवाऽरुचितंस्थानमिहतेरुचिरानने।<br>
आविशन्तिहिदुर्गाणिक्षिप्रमन्यानिवानराः॥4.19.15॥<br>
अभार्याश्चसभार्याश्चसन्त्यत्रवनचारिणः।<br>
लुब्धेभ्योविप्रयुक्तेभ्यस्तेभ्योनस्तुमुलंभयम्॥4.19.16॥<br>
अल्पान्तरगतानांतुश्रुत्वावचनमङ्गना।<br>
आत्मनःप्रतिरूपंसाबभाषेचारुहासिनी॥4.19.17॥<br>
पुत्रेणममकिंकार्यंकिंराज्येनकिमात्मना।<br>
कपिसिंहेमहाभागेतस्मिन्भर्तरिनश्यति॥4.19.18॥<br>
पादमूलंगमिष्यामितस्यैवाहंमहात्मनः।<br>
योऽसौरामप्रयुक्तेनशरेणविनिपातितः॥4.19.19॥<br>
एवमुक्त्वाप्रदुद्रावरुदन्तीशोककर्शिता।<br>
शिरश्चोरश्चबाहुभ्यांदुःखेनसमभिघ्नती॥4.19.20॥<br>
आव्रजन्तीददर्शाथपतिंनिपतितंभुवि।<br>
हन्तारंदानवेन्द्राणांसमरेष्वनिवर्तिनाम्॥4.19.21॥<br>
क्षेप्तारंपर्वतेन्द्राणांवज्राणामिववासवम्।<br>
महावातसमाविष्टंमहामेघौघनिःस्वनम्॥4.19.22॥<br>
शक्रतुल्यपराक्रान्तंवृष्ट्वेवोपरतंघनम्।<br>
नर्दन्तंनर्दतांभीमंशूरंशूरेणपातितम्॥4.19.23॥<br>
शार्दूलेनामिषस्यार्थेमृगराजंयथाहतम्।<br>
अर्चितंसर्वलोकस्यसपताकंसवेदिकम्॥4.19.24॥<br>
अवष्टभ्यचतिष्ठन्तंददर्शधनुरुत्तमम्।<br>
रामंरामानुजंचैवभर्तुश्चैवानुजंशुभा॥4.19.25॥<br>
तानतीत्यसमासाद्यभर्तारंनिहतंरणे।<br>
समीक्ष्यव्यथिताभूमौसम्भ्रान्तानिपपातह॥4.19.26॥<br>
सुप्त्वैवपुनरुत्थायआर्यपुत्रेतिक्रोशती।<br>
रुरोदसापतिंदृष्ट्वासन्दितंमृत्युदामभिः॥4.19.27॥<br>
तामवेक्ष्यतुसुग्रीवःक्रोशन्तींकुररीमिव।<br>
विषादमगमत्कष्टंदष्ट्वाचाङ्गदमागतम्॥4.19.28॥</div></div><script>ac.playbackRate=0.5+parseInt(slider.value)/200</script></body>
</html>