<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-020-Thara_Vilapaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
दृष्ट्वाविनिहतंभूमौताराताराधिपानना।<br>
सासमासाद्यभर्तारंपर्यष्वजतभामिनी॥4.20.1॥<br>
वानरेन्द्रंमहेन्द्राभंशोकसन्तप्तमानसा।<br>
तारातरुमिवोन्मूलंपर्यदेवयदातुरा॥4.20.2॥<br>
रणेदारुणविक्रन्तप्रवीरप्लवतांवर।<br>
किंदीनामपुरोभागामद्यत्वंनाभिभाषसे॥4.20.3॥<br>
उत्तिष्ठहरिशार्दूलभजस्वशयनोत्तमम्।<br>
नैवंविधाःशेरतेहिभूमौनृपतिसत्तमाः॥4.20.4॥<br>
अतीवखलुतेकान्तावसुधावसुधाधिप।<br>
गतासुरपियांगात्रैर्मांविहायनिषेवसे॥4.20.5॥<br>
व्यक्तमन्यात्वयावीरधर्मतःसम्प्रवर्तिता।<br>
किष्किन्धेवपुरीरम्यास्वर्गमार्गेविनिर्मिता॥4.20.6॥<br>
यान्यस्माभिस्त्वयासार्धंवनेषुमधुगन्धिषु।<br>
विहृतानित्वयाकालेतेषामुपरमःकृतः॥4.20.7॥<br>
निरानन्दानिराशाऽहंनिमग्नाशोकसागरे।<br>
त्वयिपञ्चत्वमापन्नेमहायूथपयूथपे॥4.20.8॥<br>
हृदयंसुस्थिरंमह्यंदृष्ट्वाविनिहतंपतिम्।<br>
यन्नशोकाभिसन्तप्तंस्फुटतेऽद्यसहस्रधा॥4.20.9॥<br>
सुग्रीवस्यत्वयाभार्याहृतासचविवासितः।<br>
यत्तुतस्यत्वयाव्युष्टिःप्राप्येयंप्लवगाधिप॥4.20.10॥<br>
निःश्रेयसपरामोहात्त्वयाचाहंविगर्हिता।<br>
यैषाऽब्रवंहितंवाक्यंवानरेन्द्रहितैषिणी॥4.20.11॥<br>
रूपयौवनदृप्तानांदक्षिणानांचमानद।<br>
नूनमप्सरसामार्यचित्तानिप्रमथिष्यसि॥4.20.12॥<br>
कालोनिःसंशयोनूनंजीवितान्तकरस्तव।<br>
बलाद्येनावपन्नोऽसिसुग्रीवस्यावशोवशम्॥4.20.13॥<br>
वैधव्यंशोकसन्तापंकृपणंकृपणासती।<br>
अदुःखोपचितापूर्वंवर्तयिष्याम्यनाथवत्॥4.20.14॥<br>
लालितश्चाङ्गदोवीरःसुकुमारःसुखोचितः।<br>
वत्स्यतेकामवस्थांमेपितृव्येक्रोधमूर्च्छिते॥4.20.15॥<br>
कुरुष्वपितरंपुत्रसुदृष्टंधर्मवत्सलम्।<br>
दुर्लभंदर्शनंवत्सतवतस्यभविष्यति॥4.20.16॥<br>
समाश्वासयपुत्रंत्वंसन्देशंसन्दिशस्वच।<br>
मूर्ध्निचैनंसमाघ्रायप्रवासंप्रस्थितोह्यसि॥4.20.17॥<br>
रामेणहिमहत्कर्मकृतंत्वामभिनिघ्नता।<br>
आनृण्यंचगतंतस्यसुग्रवस्यप्रतिश्रवे॥4.20.18॥<br>
सकामोभवसुग्रीवरुमांत्वंप्रतिपत्स्यसे।<br>
भुङ्क्ष्वराज्यमनुद्विग्नःशस्तोभ्रातारिपुस्तव॥4.20.19॥<br>
किंमामेवंविलपतींप्रेम्णात्वंनाभिभाषसे।<br>
इमाःपश्यवराबह्वीर्भार्यास्तेवानरेश्वर॥4.20.20॥<br>
तस्याविपलितंश्रुत्वावानर्यःसर्वतश्चताः।<br>
परिगृह्याङ्गदंदीनंदुःखार्ताःपरिचुक्रुशुः॥4.20.21॥<br>
किमङ्गदंसाङ्गदवीरबाहोविहाययास्यद्यचिरप्रवासम्।<br>
नयुक्तमेवंगुणसन्निकृष्टंविहायपुत्रंप्रियपुत्रगन्तुम्॥4.20.22॥<br>
किमप्रयिंतेप्रियचारुवेषमयाकृतंनाथसुतेनवाते।<br>
सहाङ्गदांमांसविहायवीरयत्प्रस्थितोदीर्घमितःप्रवासम्॥4.20.23॥<br>
यद्यप्रियंकिञ्चिदसम्प्रधार्यंकृतंमयास्यात्तवदीर्घबाहो।<br>
क्षमस्वमेतद्धरिवंशनाथव्रजामिमूर्ध्नातववीरपादौ॥4.20.24॥<br>
तथातुताराकरुणंरुदन्तीभर्तुःसमीपेसहवानरीभिः।<br>
व्यवस्यतप्रायमुपोपवेष्टुमनिन्द्यवर्णाभुवियत्रवाली॥4.20.25॥</div></div><script>ac.playbackRate=0.5+parseInt(slider.value)/200</script></body>
</html>