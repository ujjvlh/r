<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-016-Vali_Vadhaha.mp3" type="audio/mpeg"></audio><br>
<br>
<br>
तामेवंब्रुवतींतारांताराधिपनिभाननाम्।<br>
वालीनिर्भर्त्सयामासवचनंचेदमब्रवीत्॥4.16.1॥<br>
गर्जतोऽस्यचसंरम्भंभ्रातुःशत्रोर्विशेषतः।<br>
मर्षयिष्याम्यहंकेनकारणेनवरानने॥4.16.2॥<br>
अधर्षितानांशूराणांसमरेष्वनिवर्तिनाम्।<br>
धर्षणामर्षणंभीरुमरणादतिरिच्यते॥4.16.3॥<br>
सोढुंनचसमर्थोऽहंयुद्धकामस्यसंयुगे।<br>
सुग्रीवस्यचसंरम्भंहीनग्रीवस्यगर्जतः॥4.16.4॥<br>
नचकार्योविषादस्तेराघवंप्रतिमत्कृते।<br>
ध्रमज्ञश्चकृतज्ञश्चकथंपापंकरिष्यति॥4.16.5॥<br>
निवर्तस्वसहस्त्रीभिःकथंभूयोऽनुच्छसि।<br>
सौहृदंदर्शितंतारेमयिभक्तिःकृतात्वया॥4.16.6॥<br>
प्रतियोत्साम्यहंगत्वासुग्रीवंजहिसम्भ्रमम्।<br>
दर्पमात्रंविनेष्यामिनचप्राणैर्विमोक्ष्यते॥4.16.7॥<br>
अहंह्याजिस्थितस्यास्यकरिष्यामियथेप्सितम्।<br>
वृक्षैर्मुष्टिप्रहारैश्चपीडितःप्रतियास्यति॥4.16.8॥<br>
नमेगर्वितमायस्तंसहिष्यतिदुरात्मवान्।<br>
कृतंतारेसहायत्वंसौहृदंदर्शितंमयि॥4.16.9॥<br>
शापितासिममप्राणैर्निवर्तस्वजयेनच।<br>
अहंजित्वानिवर्तिष्येतमहंभ्रातरंरणे॥4.16.10॥<br>
तंतुतारापरिष्वज्यवालिनंप्रियवादिनी।<br>
चकाररुदतीमन्दंदक्षिणासाप्रदक्षिणम्॥4.16.11॥<br>
ततःस्वस्त्ययनंकृत्वामन्त्रवद्विजयैषिणी।<br>
अन्तःपुरंसहस्त्रीभिःप्रविष्टाशोकमोहिता॥4.16.12॥<br>
प्रविष्टायांतुतारायांसहस्त्रीभिःस्वमालयम्।<br>
नगरान्निर्ययौक्रुद्धोमहासर्पइवश्वसन्॥4.16.13॥<br>
सनिःश्वस्यमहातेजावालीपरमरोषणः।<br>
सर्वतश्चारयन्दृष्टिंशत्रुदर्शनकाङ्क्षया॥4.16.14॥<br>
सददर्शततःश्रीमान्सुग्रीवंहेमपिङ्गलम्।<br>
सुसंवीतमवष्टब्धंदीप्यमानमिवानलम्॥4.16.15॥<br>
सतंदृष्ट्वामहावीर्यंसुग्रीवंपर्यवस्थितम्।<br>
गाढंपरिदधेवासोवालीपरमरोषणः॥4.16.16॥<br>
सवालीगाढसंवीतोमुष्टिमुद्यम्यवीर्यवान्।<br>
सुग्रीवमेवाभिमुखोययौयोद्धुंकृतक्षणः॥4.16.17॥<br>
श्लिष्टमुष्टिंसमुद्यम्यसंरब्धतरमागतः।<br>
सुग्रीवोऽपितमुद्दिश्यवालिनंहेममालिनम्॥4.16.18॥<br>
तंवालीक्रोधताम्राक्षःसुग्रीवंरणपण्डितम्।<br>
आपतन्तंमहावेगमिदंवचनमब्रवीत्॥4.16.19॥<br>
एषमुष्टिर्मयाबद्धोगाढःसन्निहिताङ्गुलिः।<br>
मयावेगविमुक्तस्तेप्राणानादाययास्यति॥4.16.20॥<br>
एवमुक्तस्तुसुग्रीवःक्रुद्धोवालिनमब्रवीत्।<br>
तवैवचाहरन्प्राणान्मुष्टिःपततुमूर्धनि॥4.16.21॥<br>
ताडितस्तेनसङ्क्रुद्धःसमभिक्रम्यवेगितः।<br>
अभवच्छोणितोद्गारीसोत्पीडइवपर्वतः॥4.16.22॥<br>
सुग्रीवेणतुनिस्सङ्गंसालमुत्पाट्यतेजसा।<br>
गात्रेष्वभिहतोवालीवज्रेणेवमहागिरिः॥4.16.23॥<br>
सतुवालीप्रचलितःसालताडनविह्वलः।<br>
गुरुभारसमाक्रान्तोनौसार्थइवसागरे॥4.16.24॥<br>
प्रवृद्धौघोरवपुषौचन्द्रसूर्याविवाम्बरे।<br>
परस्परममित्रघ्नौछिद्रान्वेषणतत्परौ॥4.16.25॥<br>
ततोऽवर्धतवालीतुबलवीर्यसमन्वितः।<br>
सूर्यपुत्रोमहावीर्यःसुग्रीवःपरिहीयते॥4.16.26॥<br>
वालिनाभग्नदर्पस्तुसुग्रीवोमन्दविक्रमः।<br>
वालिनंप्रतिसामर्षोदर्शयामासलाघवम्॥4.16.27॥<br>
मुष्टिभिर्जानुभिःपद्भिर्बाहुभिश्चपुनःपुनः।<br>
तयोर्युद्धमभूद्घोरंवृत्रवासवयोरिव॥4.16.28॥<br>
तौशोणिताक्तौयुद्ध्येतांवानरौवनचारिणौ।<br>
मेघाविवमहाशब्दैस्तर्जमा(या)नौपरस्परम्॥4.16.29॥<br>
हीयमानमथोऽपश्यत्सुग्रीवंवानरेश्वरम्।<br>
वीक्षमाणंदिशश्चैवराघवःसमुहुर्मुहुः॥4.16.30॥<br>
ततोरामोमहातेजाआर्तंदृष्ट्वाहरीश्वरम्।<br>
शरंचवीक्षतेवीरोवालिनोवधकारणात्॥4.16.31॥<br>
ततोधनुषिसन्धायशरमाशीविषोपमम्।<br>
पूरयामासतच्चापंकालचक्रमिवान्तकः॥4.16.32॥<br>
तस्यज्यातलघोषेणत्रस्ताःपत्त्ररथेश्वराः।<br>
प्रदुद्रुवुर्मृगाश्चैवयुगान्तइवमोहिताः॥4.16.33॥<br>
मुक्तस्तुवज्रनिर्घोषःप्रदीप्ताशनिसन्निभः।<br>
राघवेणमहाबाणोवालिवक्षसिपातितः॥4.16.34॥<br>
ततस्तेनमहातेजावीर्योत्सिक्तःकपीश्वरः।<br>
वेगेनाभिहतोवालीनिपपातमहीतले॥4.16.35॥<br>
इन्द्रध्वजइवोद्धूतःपौर्णमास्यांमहीतेले।<br>
आश्वयुक्समयेमासिगतश्रीकोविचेतनः॥4.16.36॥<br>
नरोत्तमःकालयुगान्तकोपमंशरोत्तमंकाञ्चनरूप्यभूषितम्।<br>
ससर्जदीप्तंतममित्रमर्द्दनंसधूममग्निंमुखतोयथाहरः॥4.16.37॥<br>
अथोक्षितःशोणिततोयविस्रवैःसुपुष्पिताशोकइवानलोद्धतः।<br>
विचेतनोवासवसूनुराहवेविभ्रंशितेन्द्रध्वजवत्क्षितिंगतः॥4.16.38॥<script>ac.playbackRate=0.5</script>