<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-024-Sugreeva_Vilapaha_Thara_Santvanam_Cha.mp3" type="audio/mpeg"></audio><br>
<br>
<br>
तांचाश्रुवेगेनदुरासदेनत्वभिप्लुतांशोकमहार्णवेन।<br>
पश्यंस्तदावाल्यनुजस्तरस्वीभ्रातुर्वधेनाप्रतिमेनतेपे॥4.24.1॥<br>
सबाष्पपूर्णेनमुखेनवीक्ष्यक्षणेननिर्विण्णमनामनस्वी।<br>
जगामरामस्यशनैःसमीपंभृत्यैर्वृतःसम्परिदूयमानः॥4.24.2॥<br>
सतंसमासाद्यगृहीतचापमुदात्तमाशीविषतुल्यबाणम्।<br>
यशस्विनंलक्षणलक्षिताङ्गमवस्थितंराघवमित्युवाच॥4.24.3॥<br>
यथाप्रतिज्ञातमिदंनरेन्द्रकृतंत्वयादृष्टफलंचकर्म।<br>
ममाद्यभोगेषुनरेन्द्रपुत्रमनोनिवृत्तंसहजीवितेन॥4.24.4॥<br>
अस्यांमहिष्यांतुभृशंरुदन्त्यांपुरेचविक्रोशतिदुःखतप्ते।<br>
हतेऽग्रजेसंशयितेऽङ्गदेचनरामराज्येरमतेमनोमे॥4.24.5॥<br>
क्रोधादमर्षादतिविप्रधर्षात्भ्रातुर्वधोमेऽनुमतःपुरस्तात्।<br>
हतेत्विदानींहरियूथपेऽस्मिन्सुतीव्रमिक्ष्वाकुकुमारतप्स्ये॥4.24.6॥<br>
श्रेयोऽद्यमन्येममशैलमुख्येतस्मिन्निवासश्चिरमृश्यमूके।<br>
यथातथावर्तयतःस्ववृत्त्यानेमंनिहत्यत्रिदिवस्यलाभः॥4.24.7॥<br>
नत्वांजिघांसामिचरेतियन्मामयंमहात्मामतिमानुवाच।<br>
तस्यैवतद्रामवचोऽनुरूपमिदंपुनःकर्मचमेऽनुरूपम्॥4.24.8॥<br>
भ्राताकथंनाममहागुणस्यभ्रातुर्वधंराघवरोचयेत।<br>
राज्यस्यदुःखस्यचवीरसारंनचिन्तयन्कामपुरस्कृतःसन्॥4.24.9॥<br>
वधोहिमेमतोनासीत्स्वमाहात्म्यव्यतिक्रमात्।<br>
ममासीद्बुद्धिदौरात्म्यात्प्राणहारीव्यतिक्रमः॥4.24.10॥<br>
द्रुमशाखावभग्नोऽहंमुहूर्तंपरिनिष्ठनन्।<br>
सान्त्वयित्वात्वनेनोक्तोनपुनःकर्तुमर्हसि॥4.24.11॥<br>
भ्रातृत्वमार्यभावश्चधर्मश्चानेनरक्षितः।<br>
मयाक्रोधश्चकामश्चकपित्वंचप्रदर्शितम्॥4.24.12॥<br>
अचिन्तनीयंपरिवर्जनीयमनीप्सनीयंस्वनवेक्षणीयम्।<br>
प्राप्तोऽस्मिपाप्मानमिमंनरेन्द्रभ्रातुर्वधात्त्वाष्ट्रवधादिवेन्द्रः॥4.24.13॥<br>
पाम्पानमिन्द्रस्यमहीजलंचवृक्षाश्चकामंजगृहुःस्त्रियश्च।<br>
कोनामपाप्मानमिमंक्षमेतशाखामृगस्यप्रतिपत्तुमिच्छन्॥4.24.14॥<br>
नार्हामिसम्मानमिमंप्रजानांनयौवराज्यंकुतएवराज्यम्।<br>
अधर्मयुक्तंकुलनाशयुक्तमेवंविधंराघवकर्मकृत्वा॥4.24.15॥<br>
पापस्यकर्ताऽस्मिविगर्हितस्यक्षुद्रस्यलोकापकृतस्यचैव।<br>
शोकोमहान्मामभिवर्ततेऽयंवृष्टेर्यथानिम्नमिवाम्बुवेगः॥4.24.16॥<br>
सोदर्यघाताऽपरगात्रवालःसन्तापहस्ताक्षिशिरोविषाणः।<br>
एनोमयोमामभिहन्तिहस्तीदृप्तोनदीकूलमिवप्रवृद्धः॥4.24.17॥<br>
अंहोबतेदंनृवराविषह्यनिवर्ततेमेहृदिसाधुवृत्तम्।<br>
विवर्णमग्नौपरितप्यमानंकिट्टंयथाराघवजातरूपम्॥4.24.18॥<br>
महाबलानांहरियूथपानामिदंकुलंराघवमन्निमित्तम।<br>
अस्याङ्गदस्यापिचशोकतापादर्धस्थितप्राणमितीवमन्ये॥4.24.19॥<br>
सुतःसुलभ्यःसुजनःसुवश्यःकुतःसुपुत्रःसदृशोऽङ्गदेन।<br>
नचापिविद्येतसवीरदेशोयस्मिन्भवेत्सोदरसन्निकर्षः॥4.24.20॥<br>
यद्यङ्गदोवीरवरार्हजीवेज्जीवेच्चमातापरिपालनार्थम्।<br>
विनातुपुत्रंपरितापदीनातारानजीवेदितिनिश्चितंमे॥4.24.21॥<br>
सोऽहंप्रवेक्ष्याम्यतिदीप्तमग्निंभ्रात्राचपुत्रेणचसख्यमिच्छन्।<br>
इमेविचेष्यन्तिहरिप्रवीराःसीतांनिदेशेतववर्तमानाः॥4.24.22॥<br>
कृत्स्नंतुतेसेत्स्यतिकार्यमेतन्मय्यप्रतीतेमनुजेन्द्रपुत्र।<br>
कुलस्यहन्तारमजीवनार्हंरामानुजानीहिकृतागसंमाम्॥4.24.23॥<br>
इत्येवमार्तस्यरघुप्रवीरःश्रुत्वावचोवाल्यनुजस्यतस्य।<br>
सञ्जातबाष्पःपरवीरहन्तारामोमुहूर्तंविमनाबभूव॥4.24.24॥<br>
तस्मिन्क्षणेऽभीक्ष्णमवेक्ष्यमाणःक्षितिक्षमावान्भुवनस्यगोप्ता।<br>
रामोरुदन्तींव्यसनेनिमग्नांसमुत्सुकःसोऽथददर्शताराम्॥4.24.25॥<br>
तांचारुनेत्रांकपिसिंहनाथंपतिंसमाश्लिष्यतदाशयानाम्।<br>
उत्थापयामासुरदीनसत्त्वांमन्त्रिप्रधानाःकपिवीरपत्नीम्॥4.24.26॥<br>
साविस्फुरन्तीपरिरभ्यमाणाभर्तुःसकाशादपनीयमाना।<br>
ददर्शरामंशरचापपाणिंस्वतेजसासूर्यमिवज्वलन्तम्॥4.24.27॥<br>
सुसंवृतंपार्थिवलक्षणैश्चतंचारुनेत्रंमृगशावनेत्रा।<br>
अदृष्टपूर्वंपुरुषप्रधानमयंसकाकुत्स्थइतिप्रजज्ञे॥4.24.28॥<br>
तस्येन्द्रकल्पस्यदुरासदस्यमहानुभावस्यसमीपमार्या।<br>
आर्ताऽतितूर्णंव्यसनाभिपन्नाजगामतारापरिविह्वलन्ती॥4.24.29॥<br>
सातंसमासाद्यविशुद्धसत्त्वाशोकेनसम्भ्रान्तशरीरभावा।<br>
मनस्विनीवाक्यमुवाचतारारामंरणोत्कर्षणलब्धलक्षम्॥4.24.30॥<br>
त्वमप्रमेयश्चदुरासदश्चजितेन्द्रियश्चोत्तमधार्मिकश्च।<br>
अक्षय्यकीर्तिश्चविचक्षणश्चक्षितिक्षमावान्क्षतजोपमाक्षः॥4.24.31॥<br>
त्वमात्तबाणासनबाणपाणिर्महाबलःसंहननोपपन्नः।<br>
मनुष्यदेहाभ्युदयंविहायदिव्येनदेहाभ्युदयेनयुक्तः॥4.24.32॥<br>
येनैकबाणेनहतःप्रियोमेतेनेवमांत्वंजहिसायकेन।<br>
हतागमिष्यामिसमीपमस्यनमामृतेरामरमेतवाली॥4.24.33॥<br>
स्वर्गेऽपिपद्मामलपत्त्रनेत्रःसमेत्यसम्प्रेक्ष्यचमामपश्यन्।<br>
नह्येषउच्चावचताम्रचूडाविचित्रवेषाप्सरसोऽभजिष्यत्॥4.24.34॥<br>
स्वर्गेऽपिशेकंचविवर्णतांचमयाविनाप्राप्स्यतिवीरवाली।<br>
रम्येनगेन्द्रस्यतटावकाशेविदेहकन्यारहितोयथात्वम्॥4.24.35॥<br>
त्वंवेत्थयावद्वनिताविहीनःप्राप्नोतिदुःखंपुरुषःकुमारः।<br>
तत्त्वंप्रजानन्जहिमांनवालीदुःखंममादर्शनजंभजेत॥4.24.36॥<br>
आत्मेयमस्येतिचमांजहित्वंनस्त्रीवधःस्यान्मनुजेन्द्रपुत्र।<br>
शास्त्रप्रयोगाद्विविधाच्चवेदादात्माह्यनन्यःपुरुषस्यदाराः॥4.24.37॥<br>
दारप्रदानान्नहिदानमन्यत्प्रदृश्यतेज्ञानवतांहिलोके॥4.24.38॥<br>
त्वंचापिमांतस्यममप्रियस्यप्रदास्यसेधर्ममवेक्ष्यवीर।<br>
अनेनदानेननलप्स्यसेत्वमधर्मयोगंममवीरघातात्॥4.24.39॥<br>
अहंहिमातङ्गविलासगामिनाप्लवङ्गमानामृषभेणधीमता।<br>
विनावरार्होत्तमहेममालिनाचिरंनशक्ष्यामिनरेन्द्रजीवितुम्॥4.24.40॥<br>
इत्येवमुक्तस्तुविभुर्महात्मातारांसमाश्वास्यहितंबभाषे॥4.24.41॥<br>
मावीरभार्येविमतिंकुरुष्वलोकोहिसर्वोविहितोविधात्रा।<br>
तंचैवसर्वंसुखदुःखयोगंलोकोऽब्रवीत्तेनकृतंविधात्रा॥4.24.42॥<br>
प्रीतिंपरांप्राप्स्यसितांतथैवपुत्रस्तुतेप्राप्स्यतियौवराज्यम्।<br>
धात्राविधानंविहितंतथैवनशूरपत्न्यःपरिदेवयन्ति॥4.24.43॥<br>
आश्वासितातेनतुराघवेणप्रभावयुक्तेनपरन्तपेन।<br>
सावीरपन्तीध्वनतामुखेनसुवेषरूपाविररामतारा॥4.24.44॥<script>ac.playbackRate=0.5</script>