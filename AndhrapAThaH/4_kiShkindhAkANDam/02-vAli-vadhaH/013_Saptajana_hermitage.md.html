<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-013-Saptha_Jana_Shrama_Varnanam_0.mp3" type="audio/mpeg"></audio><br>
<br>
<br>
ऋश्यमूकात्सधर्मात्माकिष्किन्धांलक्ष्मणाग्रजः।<br>
जगामसहसुग्रीवोवालिविक्रमपालिताम्॥4.13.1॥<br>
समुद्यम्यमहच्चापंरामःकाञ्चनभूषितम्।<br>
शरांश्चादित्यसङ्काशान्गृहीत्वारणसाधकान्॥4.13.2॥<br>
अग्रतस्तुययौतस्यराघवस्यमहात्मनः।<br>
सुग्रीवःसंहतग्रीवोलक्ष्मणश्चमहाबलः॥4.13.3॥<br>
पृष्ठतोहनुमान्वीरोनलोनीलश्चवानरः।<br>
तारश्चैवमहातेजाहरियूथपयूथपः॥4.13.4॥<br>
तेवीक्षमाणावृक्षांश्चपुष्पभारावलम्बिनः।<br>
प्रसन्नाम्बुवहाश्चैवसरितःसागरङ्गमाः॥4.13.5॥<br>
कन्दराणिचशैलांश्चनिर्दराणिगुहास्तथा।<br>
शिखराणिचमुख्यानिदरीश्चप्रियदर्शनाः॥4.13.6॥<br>
वैडूर्यविमलैःपर्णैःपद्मैश्चाकोशकुङ्मलैः।<br>
शोभितान्सजलान्मार्गेतटाकांश्चव्यलोकयन्॥4.13.7॥<br>
कारण्डैःसारसैर्हंसैर्वञ्जुलैर्जलकुक्कुटैः।<br>
चक्रवाकैस्तथाचान्यैःशकुनैरुपनादितान्॥4.13.8॥<br>
मृदुशष्पाङ्कुराहारान्निर्भयान्वनगोचरान्।<br>
चरतःसर्वतोऽपश्यन्स्थलीषुहरिणान्स्थितान्॥4.13.9॥<br>
तटाकवैरिणश्चापिशुक्लदन्तविभूषितान्।<br>
घोरानेकचरान्वन्यान्द्विरदान्कूलघातिनः॥4.13.10॥<br>
मत्तान्गिरितटोत्कृष्टान्पर्वतानिवजङ्गमान्।<br>
वारणान्वारिदप्रख्यान्महीरेणुसमुक्षितान्॥4.13.11॥<br>
वनेवनचरांश्चान्यान्खेचरांश्चविहङ्गमान्।<br>
पश्यन्तस्त्वरिताजग्मुःसुग्रीववशवर्तिनः॥4.13.12॥<br>
तेषांतुगच्छतांतत्रत्वरितंरघुनन्दनः।<br>
द्रुमषण्डवनंदृष्ट्वारामःसुग्रीवमब्रवीत्॥4.13.13॥<br>
एषमेघइवाकाशेवृक्षषण्डःप्रकाशते।<br>
मेघसङ्घातविपुलःपर्यन्तकदलीवृतः॥4.13.14॥<br>
किमेतज्ज्ञातुमिच्छामिसखेकौतूहलंहिमे।<br>
कौतूहलापनयनंकर्तुमिच्छाम्यहंत्वया॥4.13.15॥<br>
तस्यतद्वचनंश्रुत्वाराघवस्यमहात्मनः।<br>
गच्छन्नेवाचचक्षेऽथसुग्रीवस्तन्महद्वनम्॥4.13.16॥<br>
एतद्राघवविस्तीर्णमाश्रमंश्रमनाशनम्।<br>
उद्यानवनसम्पन्नंस्वादुमूलफलोदकम्॥4.13.17॥<br>
अत्रसप्तजनानाममुनयःसंशितव्रताः।<br>
सप्तैवासन्नधःशीर्षानियतंजलशायिनः॥4.13.18॥<br>
सप्तरात्रकृताहारावायुनावनवासिनाः।<br>
दिवंवर्षशतैर्याताःसप्तभिःसकलेवराः॥4.13.19॥<br>
तेषामेवंप्रभावानांद्रुमप्राकारसंवृतम्।<br>
आश्रमंसुदुराधर्षमपिसेन्द्रैःसुरासुरैः॥4.13.20॥<br>
पक्षिणोवर्जयन्त्येतत्तथान्येवनचारिणः।<br>
विशन्तिमोहाद्येतत्रनिवर्तन्तेनतेपुनः॥4.13.21॥<br>
विभूषणरवास्तत्रश्रूयन्तेसकलाक्षराः।<br>
तूर्यगीतस्वनाश्चात्रगन्धोदिव्यश्चराघव॥4.13.22॥<br>
त्रेताग्नयोऽपिदीप्यन्तेधूमोह्यत्रप्रकाशते।<br>
वेष्टयन्निववृक्षाग्रान्कपोताङ्गारुणोघनः॥4.13.23॥<br>
एतेवृक्षाःप्रकाशन्तेधूमसंसक्तमस्तकाः।<br>
मेघजालप्रतिच्छन्नावैडूर्यगिरयोयथा॥4.13.24॥<br>
कुरुप्रणामंधर्मात्मन्तान्समुद्दिश्यराघव।<br>
लक्ष्णणेनसहभ्रात्राप्रयतःसंयताञ्जलिः॥4.13.25॥<br>
प्रणमन्तिहियेतेषांमुनीनांभावितात्मनाम्।<br>
नतेषामशुभंकिञ्चिच्छरीरेरामदृश्यते॥4.13.26॥<br>
ततोरामःसहभ्रात्रालक्ष्मणेनकृताञ्जलिः।<br>
समुद्दिस्यमहात्मानस्तानृषीनभ्यवादयत्॥4.13.27॥<br>
अभिवाद्यतुधर्मात्मारामोभ्राताचलक्ष्मणः।<br>
सुग्रीवोवानराश्चैवजग्मुःसंहृष्टमानसाः॥4.13.28॥<br>
तेगत्वादूरमध्वानंतस्मात्सप्तजनाश्रमात्।<br>
ददृशुस्तांदुराधर्षांकिष्किन्धांवालिपालिताम्॥4.13.29॥<br>
ततस्तुरामानुजरामवानराःप्रगृह्यशस्त्राण्युदिताग्र्यतेजसः।<br>
पुरींसुरेशात्मजवीर्यपालितांवधायशत्रोःपुनरागताःसह॥4.13.30॥<script>ac.playbackRate=0.5</script>