<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-021-Hanumatha_Thara_Santvanam.mp3" type="audio/mpeg"></audio><br>
<br>
<br>
ततोनिपतितांतारांच्युतांतारामिवाम्बरात्।<br>
शनैराश्वासयामासहनुमान्हरियूथपः॥4.21.1॥<br>
गुणदेषकृतंजन्तुःस्वकर्मफलहेतुकम्।<br>
अव्यग्रस्तदवाप्नोतिसर्वंप्रेत्यशुभाशुभम्॥4.21.2॥<br>
शोच्याशोचसिकंशोच्यंदीनंदीनाऽनुकम्पसे।<br>
कस्यकोवाऽनुशोच्योऽस्तिदेहेऽस्मिन्बुद्बुदोपमे॥4.21.3॥<br>
अङ्गदस्तुकुमारोऽयंद्रष्टव्योजीवपुत्रया।<br>
आयत्यांचविधेयानिसमर्थान्यस्यचिन्तय॥4.21.4॥<br>
जानास्यनियतामेवंभूतानामागतिंगतिम्।<br>
तस्माच्छुभंहिकर्तव्यंपण्डितेनैहलौकिकम्॥4.21.5॥<br>
यस्मिन्हरिसहस्राणिप्रयुतान्यर्बुदानिच।<br>
वर्तयन्तिकृतांशानिसोऽयंदिष्टान्तमागतः॥4.21.6॥<br>
यदयंन्यायदृष्टार्थःसामदानक्षमापरः।<br>
गतोधर्मजितांभूमिंनैनंशोचितुमर्हसि॥4.21.7॥<br>
सर्वेहिहरिशार्दूलाःपुत्रश्चायंतवाङ्गदः।<br>
इदंहर्यृक्षराज्यंचत्वत्सनाथमनिन्दिते॥4.21.8॥<br>
ताविमौशोकसन्तापौशनैःप्रेरयभामिनि।<br>
त्वायपरिगृहीतोऽयमङ्गदःशास्तुमेदिनीम्॥4.21.9॥<br>
सन्ततिश्चयथादृष्टाकृत्यंयच्चापिसाम्प्रतम्।<br>
राज्ञस्तत्क्रियतांतावदेषकालस्यनिश्चयः॥4.21.10॥<br>
संस्कार्योहरिराजश्चअङ्गदश्चाभिषिच्यताम्।<br>
सिंहासनगतंपुत्रंपश्यन्तीशान्तिमेष्यसि॥4.21.11॥<br>
सातस्यवचनंश्रुत्वाभर्तृव्यसनपीडिता।<br>
अब्रवीदुत्तरंताराहनुमन्तमवस्थितम्॥4.21.12॥<br>
अङ्गदप्रतिरूपाणांपुत्राणामेकतःशतम्।<br>
हतस्याप्यस्यवीरस्यगात्रसंश्लेषणंवरम्॥4.21.13॥<br>
नचाहंहरिराजस्यप्रभावाम्यङ्गदस्यवा।<br>
पितृव्यस्तस्यसुग्रीवःसर्वकार्येष्वनन्तरः॥4.21.14॥<br>
नह्येषाबुद्धिरास्थेयाहनुमन्नङ्गदंप्रति।<br>
पिताहिबन्धुःपुत्रस्यनमाताहरिसत्तम॥4.21.15॥<br>
नहिममहरिराजसंश्रयात्क्षमतरमस्तिपरत्रचेहवा।<br>
अभिमुखहतवीरसेवितंशयनमिदंममसेवितुंक्षमम्॥4.21.16॥<script>ac.playbackRate=0.5</script>