<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-018-Ramena_Valivadha_Samardhanam.mp3" type="audio/mpeg"></audio><br>
<br>
<br>
इत्युक्तःप्रश्रितंवाक्यंधर्मार्थसहितंहितम्।<br>
परुषंवालिनारामोनिहतेनविचेतसा॥4.18.1॥<br>
तंनिष्प्रभमिवादित्यंमुक्ततोयमिवाम्बुदम्।<br>
उक्तवाक्यंहरिश्रेष्ठमुपशान्तमिवानलम्॥4.18.2॥<br>
धर्मार्थगुणसम्पन्नंहरीश्वरमनुत्तमम्।<br>
अधिक्षिप्तस्तदारामःपश्चाद्वालिमब्रवीत्॥4.18.3॥<br>
धर्ममथचकामंचसमयंचापिलौकिकम्।<br>
अविज्ञायकथंबाल्यान्मामिहाद्यविगर्हसे॥4.18.4॥<br>
अपृष्ट्वाबुद्धिसम्पन्नान्वृद्धानाचार्यसम्मतान्।<br>
सौम्यवानरचापल्यात्किंमांवक्तुमिहेच्छसि॥4.18.5॥<br>
इक्ष्वाकूणामियंभूमिःसशैलवनकानना।<br>
मृगपक्षिमनुष्याणांनिग्रहप्रग्रहावपि॥4.18.6॥<br>
तांपालयतिधर्मात्माभरतःसत्यवागृजुः।<br>
धर्मकामार्थतत्त्वज्ञोनिग्रहानुग्रहेरतः॥4.18.7॥<br>
नयश्चविनयश्चोभौयस्मिन्सत्यंचसुस्थितम्।<br>
विक्रमश्चयथादृष्टःसराजादेशकालवित्॥4.18.8॥<br>
तस्यधर्मकृतादेशावयमन्येचपार्थिवाः।<br>
चरामोवसुधांकृत्स्नांधर्मसन्तानमिच्छवः॥4.18.9॥<br>
तस्मिन्नृपतिशार्दूलेभरतेधर्मवत्सले।<br>
पालयत्यखिलांभूमिंकश्चरेद्धर्मनिग्रहम्॥4.18.10॥<br>
तेवयंधर्मविभ्रष्टंस्वधर्मेपरमेस्थिताः।<br>
भरताज्ञांपुरस्कृत्यनिगृह्णीमोयथाविधि॥4.18.11॥<br>
त्वंतुसङ्क्लिष्टधर्माचकर्मणाचविगर्हितः।<br>
कामतन्त्रप्रधानश्चनस्थितोराजवर्त्मनि॥4.18.12॥<br>
ज्येष्ठोभ्रातापिताचैवयश्चविद्यांप्रयच्छति।<br>
त्रयस्तेपितरोज्ञेयाधर्मेपथिहिवर्तिनः॥4.18.13॥<br>
यवीयानात्मनःपुत्रःशिष्यश्चापिगुणोदितः।<br>
पुत्रवत्तेत्रयश्चिन्त्याधर्मश्चेदत्रकारणम्॥4.18.14॥<br>
सूक्ष्मःपरमदुर्ज्ञेयःसतांधर्मःप्लवङ्गम।<br>
हृदिस्थःसर्वभूतानामात्मावेदशुभाशुभम्॥4.18.15॥<br>
चपलश्चपलैःसाधवानरैरकृतात्मभिः।<br>
जात्यन्धइवजात्यन्धैर्मन्त्रयन्द्रक्ष्यसेनुकिम्॥4.18.16॥<br>
अहंतुव्यक्ततामस्यवचनस्यब्रवीमिते।<br>
नहिमांकेवलंरोषात्त्वंविगर्हितुमर्हसि॥4.18.17॥<br>
तदेतत्कारणंपश्ययदथत्वंमयाहतः।<br>
भ्रातुर्वर्तसिभार्यायांत्यक्त्वाधर्मंसनातनम्॥4.18.18॥<br>
अस्यत्वंधरमाणस्यसुग्रीवस्यमहात्मनः।<br>
रुमायांवर्तसेकामात्स्नुषायांपापकर्मकृत्॥4.18.19॥<br>
तद्व्यतीतस्यतेधर्मात्कामवृत्तस्यवानर।<br>
भ्रातृभार्यावमर्शेऽस्मिन्दण्डोऽयंप्रतिपादितः॥4.18.20॥<br>
नहिधर्मविरुद्धस्यलोकवृत्तादपेयुषः।<br>
दण्डादन्यत्रपश्यामिनिग्रहंहरियूथप॥4.18.21॥<br>
नहितेमर्षयेपापंक्षत्ित्रयोऽहंकुलोद्भवः॥4.18.22॥<br>
औरसींभगिनींवापिभार्यांवाप्यनुजस्ययः।<br>
प्रचरेतनरःकामात्तस्यदण्डोवधःस्मृतः॥4.18.23॥<br>
भरतस्तुमहीपालोवयंत्वादेशवर्तिनः।<br>
त्वंतुधर्मादतिक्रान्तःकथंशक्यउपेक्षितुम्॥4.18.24॥<br>
गुरुर्धर्मव्यतिक्रान्तंप्राज्ञोधर्मेणपालयन्।<br>
भरतःकामवृत्तानांनिग्रहेपर्यवस्थितः॥4.18.25॥<br>
वयंतुभरतादेशंविधिंकृत्वाहरीश्वर।<br>
त्वद्विधान्भिन्नमर्यादान्नियन्तुंपर्यवस्थिताः॥4.18.26॥<br>
सुग्रीवेणचमेसख्यंलक्ष्मणेनयथातथा।<br>
दारराज्यनिमित्तंचनिःश्रेयसिरतःसमे॥4.18.27॥<br>
प्रतिज्ञाचमयादत्तातदावानरसन्निधौ।<br>
प्रतिज्ञाचकथंशक्यामद्विधेनानवेक्षितुम्॥4.18.28॥<br>
तदेभिःकारणैःसर्वैर्महद्भिर्धर्मसंहितैः।<br>
शासनंतवयद्युक्तंतद्भवाननुमन्यताम्॥4.18.29॥<br>
सर्वथाधर्मइत्येवद्रष्टव्यस्तवनिग्रहः॥4.18.30॥<br>
वयस्यस्यापिकर्तव्यंधर्ममेवानुपश्यतः।<br>
शक्यंत्वयापितत्कार्यंधर्ममेवानुपश्यता॥4.18.31॥<br>
श्रूयतेमनुनागीतौश्लोकौचारित्रवत्सलौ।<br>
गृहीतौधर्मकुशलैस्तत्तथाचरितंहरे॥4.18.32॥<br>
राजभिर्धृतदण्डास्तुकृत्वाप्रापानिमानवाः।<br>
निर्मलाःस्वर्गमायान्तिसन्तःसुकृतिनोयथा॥4.18.33॥<br>
शासनाद्वाविमोक्षाद्वास्तेनःस्तेयाद्विमुच्यते।<br>
राजात्वशासनात्पापंतदवाप्नोतिकिल्बिषम्॥4.18.34॥<br>
आर्येणमममान्धात्राव्यसनंघोरमीप्सितम्।<br>
श्रमणेनकृतेपापेयथापापंकृतंत्वया॥4.18.35॥<br>
अन्यैरपिकृतंपापंप्रमत्तैर्वसुधाधिपैः।<br>
प्रायश्चित्तंचकुर्वन्तितेनतच्छाम्यतेरजः॥4.18.36॥<br>
तदलंपरितापेनधर्मतःपरिकल्पितः।<br>
वधोवानरशार्दूलनवयंस्ववशेस्थिताः॥4.18.37॥<br>
शृणुचाप्यपरंभूयःकारणंहरिपुङ्व।<br>
यच्छ्रुत्वाहेतुमद्वीरनमन्युंकर्तुमर्हसि॥4.18.38॥<br>
नमेतत्रमनस्तापोनमन्युर्हरियूथप।<br>
वागुराभिश्चपाशैश्चकूटैश्चविविधैर्नराः॥4.18.39॥<br>
प्रतिच्छन्नाश्चदृश्याश्चगृह्णन्तिसुबहून्मृगान्।<br>
प्रधावितान्वावित्रस्तान्विस्रब्धांश्चापिनिष्ठितान्॥4.18.40॥<br>
प्रमत्तानप्रमत्तान्वानरामांसार्थिनोभृशम्।<br>
विध्यन्तिविमुखांश्चापिनचदोषोऽत्रविद्यते॥4.18.41॥<br>
तस्मात्त्वंनिहतोयद्धेमयाबाणेनवानर।<br>
अयुध्यन्प्रतुयुध्यन्वायस्माच्छाखामृगोह्यसि॥4.18.42॥<br>
दुर्लभस्यचधर्मस्यजीवितस्यशुभस्यच।<br>
राजानोवानरश्रेष्ठप्रदातारोनसंशयः॥4.18.43॥<br>
तान्नहिंस्यान्नचाक्रोशेन्नाक्षिपेन्नाप्रियंवदेत्।<br>
देवामनुष्यरूपेणचरन्त्येतेमहीतले॥4.18.44॥<br>
त्वंतुधर्ममविज्ञायकेवलंरोषमास्थितः।<br>
प्रदूषयसिमांधर्मेपितृपैतामहेस्थितम्॥4.18.45॥<br>
नदोषंराघवेदध्यौधर्मेऽधिगतनिश्चयः।<br>
प्रत्युवाचततोरामंप्राञ्जलिर्वानरेश्वरः॥4.18.46॥<br>
यत्त्वमात्थनरश्रेष्ठतदेवंनात्रसंशयः।<br>
प्रतिवक्तुंप्रकृष्टेहिनाप्रकृष्टस्तुशक्नुयात्॥4.18.47॥<br>
तदयुक्तंमयापूर्वंप्रमादादुक्तमप्रियम्।<br>
तत्रापिखलुमेदोषंकर्तुंनार्हसिराघव॥4.18.48॥<br>
त्वंहिदृष्टार्थतत्त्वज्ञःप्रजानांचहितेरतः।<br>
कार्यकारणसिद्धौतेप्रसन्नाबुद्धिरव्यया॥4.18.49॥<br>
मामप्यगतधर्माणंव्यतिक्रान्तपुरस्कृतम्।<br>
धर्मसंहितयावाचाधर्मज्ञपरिपालय॥4.18.50॥<br>
नत्वात्मानमहंशोचेनतारांनचबान्धवान्।<br>
यथापुत्रंगुणश्रेष्ठमङ्गदंकनकाङ्गदम्॥4.18.51॥<br>
सममादर्शनाद्दीनोबाल्यात्प्रभृतिलालितः।<br>
तटाकइवपीताम्बुरुपशोषंगमिष्यति॥4.18.52॥<br>
बालश्चाकृतबुद्धिश्चएकपुत्रश्चमेप्रियः।<br>
तारेयोरामभवतारक्षणीयोमहाबलः॥4.18.53॥<br>
सुग्रीवेचाङ्गदेचैवविधत्स्वमतिमुत्तमाम्।<br>
त्वंहिशास्ताचगोप्ताचकार्याकार्यविधौस्थितः॥4.18.54॥<br>
यातेनरपतेवृत्तिर्भरतेलक्ष्मणेचया।<br>
सुग्रीवेचाङ्गदेराजंस्तांत्वमाधातुमर्हसि॥4.18.55॥<br>
मद्दोषकृतदोषांतांयथातारांतपस्विनीम्।<br>
सुग्रीवोनावमन्येततथाऽवस्थातुमर्हसि॥4.18.56॥<br>
त्वयाह्यनुगृहीतेनराज्यंशक्यमुपासितुम्।<br>
त्वद्वशेवर्तमानेनतवचित्तानुवर्तिना॥4.18.57॥<br>
शक्यंदिवंचार्जयितुंवसुधांचापिशासितुम्॥4.18.58॥<br>
त्वत्तोहंवधमाकाङ्क्षन्वार्यमाणोपितारया।<br>
सुग्रीवेणसहभ्रात्राद्वन्द्वयुद्धमुपागतः॥4.18.59॥<br>
इत्युक्त्वासन्नतोरामंविररामहरीश्वरः॥4.18.60॥<br>
सतमाश्वासयद्रामोवालिनंव्यक्तदर्शनम्।<br>
सामसम्पन्नयावाचाधर्मतत्त्वार्थयुक्तया॥4.18.61॥<br>
नसन्तापस्त्वयाकार्यएतदर्थंप्लवङ्गम॥4.18.62॥<br>
नवयंभवताचिन्त्यानाप्यात्माहरिसत्तम।<br>
वयंभवद्विशेषेणधर्मतःकृतनिश्चयाः॥4.18.63॥<br>
दण्ड्येयःपातयेद्दण्डंदण्ड्योयश्चापिदण्ड्यते।<br>
कार्यकारणसिद्धार्थावुभौतौनावसीदतः॥4.18.64॥<br>
तद्भवान्दण्डसंयोगादस्माद्विगतकल्मषः।<br>
गतःस्वांप्रकृतिंधर्म्यांधर्मदृष्टेनवर्त्मना॥4.18.65॥<br>
त्यजशोकंचमोहंचभयंचहृदयेस्थितम्।<br>
त्वयाविधानंहर्यग्र्यनशक्यमतिवर्तितुम्॥4.18.66॥<br>
यथात्वय्यङ्गदोनित्यंवर्ततेवानरेश्वर।<br>
तथावर्तेतसुग्रीवेमयिचापिनसंशयः॥4.18.67॥<br>
सतस्यवाक्यंमधुरंमहात्मनःसमाहितंधर्मपथानुवर्तिनः।<br>
निशम्यरामस्यरणावमर्दिनोवचःसुयुक्तंनिजगादवानरः॥4.18.68॥<br>
शराभितप्तेनविचेतसामयाप्रदूषितस्त्वंयदजानताप्रभो।<br>
इदंमहेन्द्रोपमभीमविक्रमप्रसादितस्त्वंक्षममेनरेश्वर॥4.18.69॥<script>ac.playbackRate=0.5</script>