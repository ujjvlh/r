<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-017-Valikrutha_Rama_Ninda.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततःशरेणाभिहतोरामेणरणकर्कशः।<br>
पपातसहसावालीनिकृत्तइवपादपः॥4.17.1॥<br>
सभूमौन्यस्तसर्वाङ्गस्तप्तकाञ्चनभूषणः।<br>
अपतद्देवराजस्यमुक्तरश्मिरिवध्वजः॥4.17.2॥<br>
तस्मिन्निपतितेभूमौवानराणांगणेश्वरे।<br>
नष्टचन्द्रमिवव्योमनव्यराजतभूतलम्॥4.17.3॥<br>
भूमौनिपतितस्यापितस्यदेहंमहात्मनः।<br>
नश्रीर्जहातिनप्राणानतेजोनपराक्रमः॥4.17.4॥<br>
शक्रदत्तावरामालाकाञ्चनीवज्रभूषिता।<br>
दधारहरिमुख्यस्यप्राणांस्तेजःश्रियंचसा॥4.17.5॥<br>
सतयामालयावीरोहैमयाहरियूथपः।<br>
सन्ध्यानुगतपर्यन्तःपयोधरइवाभवत्॥4.17.6॥<br>
तस्यमालाचदेहश्चमर्मघातीचयःशरः।<br>
त्रिधेवरचितालक्ष्मीःपतितस्यापिशोभते॥4.17.7॥<br>
तदस्त्रंतस्यवीरस्यस्वर्गमार्गप्रभावनम्।<br>
रामबाणासनक्षिप्तमावहत्परमांगतिम्॥4.17.8॥<br>
तंतदापतितंसङ्ख्येगतार्चिषमिवानलम्।<br>
बहुमान्यचतंवीरंवीक्षमाणंशनैरिव॥4.17.9॥<br>
ययातिमिवपुण्यान्तेदेवलोकात्परिच्युतम्।<br>
आदित्यमिवकालेनयुगान्तेभुविपातितम्॥4.17.10॥<br>
महेन्द्रमिवदुर्धर्षंमहेन्द्रमिवदुःसहम्।<br>
महेन्द्रपुत्रंपतितंवालिनंहेममालिनम्॥4.17.11॥<br>
सिंहोरस्कंमहाबाहुंदीप्तास्यंहरिलोचनम्।<br>
लक्ष्मणानुगतोरामोददर्शोपससर्पच॥4.17.12॥<br>
तंदृष्ट्वाराघवंवालीलक्ष्मणंचमहाबलम्।<br>
अब्रवीत्प्रश्रितंवाक्यंपरुषंधर्मसंहितम्॥4.17.13॥<br>
त्वंनराधिपतेःपुत्रःप्रथितःप्रियदर्शनः।<br>
कुलीनःसत्त्वसम्पन्नस्तेजस्वीचरितव्रतः॥4.17.14॥<br>
पराङ्मुखवधंकृत्वाकोनुप्राप्तस्त्वयागुणः।<br>
यदहंयुद्धसंरब्धःशरेणोरसिताडितः॥4.17.15॥<br>
सानुक्रोशोजितोत्साहःसमयज्ञोदृढव्रतः।<br>
इतितेसर्वभूतानिकथयन्तियशोभुवि॥4.17.16॥<br>
दमःशमःक्षमाधर्मोधृतिःसत्यंपराक्रमः।<br>
पार्थिवानांगुणाराजन्दण्डश्चाप्यपराधिषु॥4.17.17॥<br>
तान्गुणान्सम्प्रधार्याहमग्र्यंचाभिजनंतव।<br>
तारयाप्रतिषिद्धोऽपिसुग्रीवेणसमागतः॥4.17.18॥<br>
नमामन्येनसंरब्धंप्रमत्तंयोद्धुमर्हति।<br>
इतिमेबुद्धिरुत्पन्नाबभूवादर्शनेतव॥4.17.19॥<br>
नत्वांविनिहतात्मानंधर्मध्वजमधार्मिकम्।<br>
जानेपापसमाचारंतृणैःकूपमिवावृतम्॥4.17.20॥<br>
सतांवेषधरंपापंप्रच्छन्नमिवपावकम्।<br>
नाहंत्वामभिजानामिधर्मच्छद्माभिसंवृतम्॥4.17.21॥<br>
विषयेवापुरेवातेयदानापकरोम्यहम्।<br>
नचत्वामवजानेचकस्मात्त्वंहंस्यकिल्बिषम्॥4.17.22॥<br>
फलमूलाशनंनित्यंवानरंवनगोचरम्।<br>
मामिहाप्रतियुद्ध्यन्तमन्येनचसमागतम्॥4.17.23॥<br>
लिङ्गमप्यस्तितेराजन्दृश्यतेऽधर्मसंहितम्॥4.17.24॥<br>
कःक्षत्ित्रयकुलेजातःश्रुतवान्नष्टसंशयः।<br>
धर्मलिङ्गप्रतिच्छन्नःक्रूरंकर्मसमाचरेत्॥4.17.25॥<br>
रामराजकुलेजातोधर्मवानितिविश्रुतः।<br>
अभव्योभव्यरूपेणकिमर्थंपरिधावसि॥4.17.26॥<br>
सामदानंक्षमाधर्मःसत्यंधृतिपराक्रमौ।<br>
पार्थिवानांगुणाराजन्दण़्डश्चाप्यपराधिषु॥4.17.27॥<br>
वयंवनचराराममृगामूलफलाशनाः।<br>
एषाप्रकृतिरस्माकंपुरुषस्त्वंनरेश्वरः॥4.17.28॥<br>
भूमिर्हिरण्यंरूप्यंचविग्रहेकारणानिच।<br>
अत्रकस्तेवनेलोभोमदीयेषुफलेषुवा॥4.17.29॥<br>
नयश्चविनयश्चोभौनिग्रहानुग्रहावपि।<br>
राजवृत्तिरसङ्कीर्णाननृपाःकामवृत्तयः॥4.17.30॥<br>
त्वंतुकामप्रधानश्चकोपनश्चानवस्थितः।<br>
राजवृत्तैश्चसङ्कीर्णःशरासनपरायणः॥4.17.31॥<br>
नतेऽस्त्यपचितिर्धर्मेनार्थेबुद्धिरवस्थिता।<br>
इन्द्रियैःकामवृत्तःसन्कृष्यसेमनुजेश्वर॥4.17.32॥<br>
हत्वाबाणेनकाकुत्स्थमामिहानपराधिनम्।<br>
किंवक्ष्यसिसतांमध्येकर्मकृत्वाजुगुप्सितम्॥4.17.33॥<br>
राजहाब्रह्महागोघ्नश्चोरःप्राणिवधेरतः।<br>
नास्तिकःपरिवेत्ताचसर्वेनिरयगामिनः॥4.17.34॥<br>
सूचकश्चकदर्यश्चमित्रघ्नोगुरुतल्पगः।<br>
लोकंपापात्मनामेतेगच्छन्तेनात्रसंशयः॥4.17.35॥<br>
अधार्यंचर्ममेसद्भीरोमाण्यस्थिचवर्जितम्।<br>
अभक्ष्याणिचमांसानित्वद्विधैर्धर्मचारिभिः॥4.17.36॥<br>
पञ्चपञ्चनखाभक्ष्याब्रह्मक्षत्त्रेणराघव।<br>
शल्यकःश्वाविधोगोधाशशःकूर्मश्चपञ्चमः॥4.17.37॥<br>
चर्मचास्थिचमेराजन्नस्पृशन्तिमनीषिणः।<br>
अभक्ष्याणिचमांसानिसोऽहंपञ्चनखोहतः॥4.17.38॥<br>
तारयावाक्यमुक्तोऽहंसत्यंसर्वज्ञयाहितम्।<br>
तदतिक्रम्यमोहेनकालस्यवशमागतः॥4.17.39॥<br>
त्वयानाथेनकाकुत्स्थनसनाथावसुन्धरा।<br>
प्रमदाशीलसम्पन्नाधूर्तेनपतिनायथा॥4.17.40॥<br>
शठोनैकृतिकःक्षुद्रोमिथ्याप्रश्रितमानसः।<br>
कथंदशरथेनत्वंजातःपापोमहात्मना॥4.17.41॥<br>
छिन्नचारित्रकक्ष्येणसतांधर्मातिवर्तिना।<br>
त्यक्तधर्माङ्कुशेनाहंनिहतोरामहस्तिना॥4.17.42॥<br>
अशुभंचाप्ययुक्तंचसतांचैवविगर्हितम्।<br>
वक्ष्यसेचेदृशंकृत्वासद्भिःसहसमागतः॥4.17.43॥<br>
उदासीनेषुयोऽस्मासुविक्रमस्तेप्रकाशितः।<br>
अपकारिषुतंराजन्नहिपश्यामिविक्रमम्॥4.17.44॥<br>
दृश्यमानस्तुयुध्येथामयायदिनृपात्मज।<br>
अद्यवैवस्वतंदेवंपश्येस्त्वंनिहतोमया॥4.17.45॥<br>
त्वयाऽदृश्येनतुरणेनिहतोऽहंदुरासदः।<br>
प्रसुप्तःपन्नगेनेवनरःपानवशंगतः॥4.17.46॥<br>
मैथिलीमहमेकाह्नातवचानीतवान्भवेत्।<br>
राक्षसंचदुरात्मानंतवभार्यापहारिणम्॥4.17.47॥<br>
सुग्रीवप्रियकामेनयत्कृतेऽस्मिहतस्त्वया।<br>
कण्ठेबद्ध्वाप्रदद्यांतेनिहतंरावणंरणे॥4.17.48॥<br>
न्यस्तांसागरतोयेवापातालेवापिमैथिलीम्।<br>
आनयेयंतवादेशाच्छ्वेतामश्वतरीमिव॥4.17.49॥<br>
युक्तंयत्प्राप्नुयाद्राज्यंसुग्रीवःस्वर्गतेमयि।<br>
अयुक्तंयदधर्मेणत्वयाहंनिहतोरणे॥4.17.50॥<br>
काममेवंविधोलोकःकालेनविनियुज्यते।<br>
क्षमंचेद्भवताप्राप्तमुत्तरंसाधुचिन्त्यताम्॥4.17.51॥<br>
इत्येवमुक्त्वापरिशुष्कवक्रःशराभिघाताद्व्यथितोमहात्मा।<br>
समीक्ष्यरामंरविसन्निकाशंतूष्णींबभूवामरराजसूनुः॥4.17.52॥</div></div><script>ac.playbackRate=0.5</script></body>
</html>