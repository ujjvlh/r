<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-014-Valinam_Prathi_Yudhdha_Ahvanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
सर्वेतेत्वरितंगत्वाकिष्किन्धांवालिपालिताम्।<br>
वृक्षैरात्मानमावृत्यव्यतिष्ठन्गहनेवने॥4.14.1॥<br>
विचार्यसर्वतोदृष्टिंकाननेकाननप्रियः।<br>
सुग्रीवोविपुलग्रीवःक्रोधमाहारयद्भृशम्॥4.14.2॥<br>
परिवारैःपरिवृतोनादैर्भिन्दन्निवाम्बरम्।<br>
गर्जन्निवमहामेघोवायुवेगपुरस्सरः॥4.14.3॥<br>
अथबालार्कसदृशोदृप्तसिंहगतिस्तदा।<br>
दृष्ट्वारामंक्रियादक्षंसुग्रीवोवाक्यमब्रवीत्॥4.14.4॥<br>
हरिवागुरयाव्याप्तांतप्तकाञ्चनतोरणाम्।<br>
प्राप्ताःस्मध्वजयन्त्राढ्यांकिष्किन्धांवालिनःपुरीम्॥4.14.5॥<br>
प्रतिज्ञायात्वयावीरकृतावालिवधेपुरा।<br>
सफलांतांकुरुक्षिप्रंलतांकालइवागतः॥4.14.6॥<br>
एवमुक्तस्तुधर्मात्मासुग्रीवेणसराघवः।<br>
तमथोवाचसुग्रीवंवचनंशत्रुसूदनः॥4.14.7॥<br>
कृताभिज्ञानचिह्नस्त्वमनयागजसाह्वया।<br>
लक्ष्मणेनसमुत्पाट्ययैषाकण्ठेकृतातव॥4.14.8॥<br>
शोभसेह्यधिकंवीरलतयाकण्ठसक्तया।<br>
विपरीतइवाकाशेसूर्योनक्षत्रमालया॥4.14.9॥<br>
अद्यवालिसमुत्थंतेभयंवैरंचवानर।<br>
एकेनाहंप्रमोक्ष्यामिबाणमोक्षेणसंयुगे॥4.14.10॥<br>
ममदर्शयसुग्रीववैरिणंभ्रातृरूपिणम्।<br>
वालीविनिहतोयावद्वनेपांसुषुवेष्टते॥4.14.11॥<br>
यदिदृष्टिपथंप्राप्तोजीवन्सविनिवर्तते।<br>
ततोदोषेणमाऽऽगच्छेत्सद्योगर्हेच्चमाभवान्॥4.14.12॥<br>
प्रत्यक्षंसप्ततेसालामयाबाणेनदारिताः।<br>
तेनावेहिबलेनाद्यवालिनंनिहतंमया॥4.14.13॥<br>
अनृतंनोक्तपूर्वंमेवीरकृच्छ्रेऽपितिष्ठता।<br>
धर्मलोभपरीतेननचवक्ष्येकथञ्चन॥4.14.14॥<br>
सफलांचकरिष्यामिप्रतिज्ञांजहिसम्भ्रमम्।<br>
प्रसूतंकलमंक्षेत्रेवर्षेणेवशतक्रतुः॥4.14.15॥<br>
तदाह्वाननिमित्तंत्वंवालिनोहेममालिनः।<br>
सुग्रीवकुरुतंशब्दंनिष्पतेद्येनवानरः॥4.14.16॥<br>
जितकाशीबलश्लाघीत्वयाचाधर्षितःपुरा।<br>
निष्पतिष्यत्यसङ्गेनवालीसप्रियसंयुगः॥4.14.17॥<br>
रिपूणांधर्षणंशूरामर्षयन्तिनसंयुगे।<br>
जानन्तस्तुस्वकंवीर्यंस्त्रीसमक्षंविशेषतः॥4.14.18॥<br>
सतुरामवचःश्रुत्वासुग्रीवोहेमपिङ्गलः।<br>
ननर्दक्रूरनादेनविनिर्भिन्दन्निवाम्बरम्॥4.14.19॥<br>
तस्यशब्देनवित्रस्तागावोयान्तिहतप्रभाः।<br>
राजदोषपरामृष्टाःकुलस्त्रियइवाकुलाः॥4.14.20॥<br>
द्रवन्तिचमृगाःशीघ्रंभग्नाइवरणेहयाः।<br>
पतन्तिचखगाभूमौक्षीणपुण्याइवग्रहाः॥4.14.21॥<br>
ततःसजीमूतगणप्रणादोनादंह्यमुञ्चत्त्वरयाप्रतीतः।<br>
सूर्यात्मजःशौर्यविवृद्धतेजाःसरित्पतिर्वाऽनिलचञ्चलोर्मिः॥4.14.22॥</div></div><script>ac.playbackRate=0.5+parseInt(slider.value)/200</script></body>
</html>