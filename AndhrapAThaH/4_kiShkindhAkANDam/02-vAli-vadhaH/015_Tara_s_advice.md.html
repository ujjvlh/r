<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-015-Tharo_Upadeshaha.mp3" type="audio/mpeg"></audio><br>
<br>
<br>
अथतस्यनिनादंतुसुग्रीवस्यमहात्मनः।<br>
शुश्रावान्तःपुरगतोवालीभ्रातुरमर्षणः॥4.15.1॥<br>
श्रुत्वातुतस्यनिनदंसर्वभूतप्रकम्पनम्।<br>
मदश्चैकपदेनष्टःक्रोधश्चापतितोमहान्॥4.15.2॥<br>
सतुरोषपरीताङ्गोवालीसन्ध्यातपप्रभः।<br>
उपरक्तइवादित्यःसद्योनिष्प्रभतांगतः॥4.15.3॥<br>
वालीदंष्ट्राकरालस्तुक्रोधाद्दीप्ताग्निसन्निभः।<br>
भात्युत्पतितमद्माभःसमृणालइवह्रदः॥4.15.4॥<br>
शब्दंदुर्मर्षणंश्रुत्वानिष्पपातततोहरिः।<br>
वेगेनचरणन्यासैर्दारयन्निवमेदिनीम्॥4.15.5॥<br>
तंतुतारापरिष्वज्यस्नेहाद्दर्शितसौहृदा।<br>
उवाचत्रस्तसम्भ्रान्ताहितोदर्कमिदंवचः॥4.15.6॥<br>
साधुक्रोधमिमंवीरनदीवेगमिवागतम्।<br>
शयनादुत्थितःकाल्यंत्यजभुक्तामिवस्रजम्॥4.15.7॥<br>
काल्यमेतेनसङ्ग्रामंकरिष्यसिचवानर।<br>
वीरतेशत्रुबाहुल्यंफल्गुतावानविद्यते॥4.15.8॥<br>
सहसातवनिष्क्रामोममतावन्नरोचते।<br>
श्रूयतांचाभिधास्यामियन्निमित्तंनिवार्यसे॥4.15.9॥<br>
पूर्वमापतितःक्रोधात्सत्वामाह्वयतेयुधि।<br>
निष्पत्यचनिरस्तस्तेहन्यमानोदिशोगतः॥4.15.10॥<br>
त्वयातस्यनिरस्तस्यपीडितस्यविशेषतः।<br>
इहैत्यपुनराह्वानंशङ्कांजनयतीवमे॥4.15.11॥<br>
दर्पश्चव्यवसायश्चयादृशस्तस्यनर्दतः।<br>
निनादश्चापिसंरम्भोनैतदल्पंहिकारणम्॥4.15.12॥<br>
नासहायमहंमन्येसुग्रीवंतमिहागतम्।<br>
अवष्टब्धसहायश्चयमाश्रित्यैषगर्जति॥4.15.13॥<br>
प्रकृत्यानिपुणश्चैवबुद्धिमांश्चैववानरः।<br>
अपरीक्षितवीर्येणसुग्रीवःसहनेष्यति॥4.15.14॥<br>
पूर्वमेवमयावीरश्रुतंकथयतोवचः।<br>
अङ्गदस्यकुमारस्यवक्ष्यामित्वाहितंवचः॥4.15.15॥<br>
अङ्गदस्तुकुमारो़ऽयंवनान्तमुपनिर्गतः।<br>
प्रवृत्तिस्तेनकथिताचारैराप्तैर्निवेदिता॥4.15.16॥<br>
इक्ष्वाकूणांकुलेजातौप्रथितौरामलक्ष्मणौ।<br>
सुग्रीवप्रियकामार्थंप्राप्तौतत्रदुरासदौ॥4.15.17॥<br>
तवभ्रातुर्हिविख्यातःसहायोरणकर्कशः।<br>
रामःपरबलामर्दीयुगान्ताग्निरिवोत्थितः॥4.15.18॥<br>
निवासवृक्षःसाधूनामापन्नानांपरागतिः।<br>
आर्तानांसंश्रयश्चैवयशसश्चैकभाजनम्॥4.15.19॥<br>
ज्ञानविज्ञानसम्पन्नोनिदेशेनिरतःपितुः।<br>
धातूनामिवशैलेन्द्रोगुणानामाकरोमहान्॥4.15.20॥<br>
तत्क्षमंनविरोधस्तेसहतेनमहात्मना।<br>
दुर्जयेनाप्रमेयेनरामेणरणकर्मसु॥4.15.21॥<br>
शूरवक्ष्यामितेकिञ्चिन्नचेच्छाम्यभ्यसूयितुम्।<br>
श्रूयतांक्रियतांचैवतववक्ष्यामियद्धितम्॥4.15.22॥<br>
यौवराज्येनसुग्रीवंतूर्णंसाध्वभिषेचय।<br>
विग्रहंमाकृथावीरभ्रात्राराजन्बलीयसा॥4.15.23॥<br>
अहंहितेक्षमंमन्येतेनरामेणसौहृदम्।<br>
सुग्रीवेणचसम्प्रीतिंवैरमुत्सृज्यदूरतः॥4.15.24॥<br>
लालनीयोहितेभ्रातायवीयानेषवानरः।<br>
तत्रवासन्निहस्थोवासर्वथाबन्धुरेवते॥4.15.25॥<br>
नहितेनसमंबन्धुंभुविपश्यामिकञ्चन।<br>
दानमानादिसत्कारैःकुरुष्वप्रत्यनन्तरम्॥4.15.26॥<br>
वैरमेतत्समुत्सृज्यतवपार्श्वेसतिष्ठतु।<br>
सुग्रीवोविपुलग्रीवस्तवबन्धुःसदामतः॥4.15.27॥<br>
भ्रातुःसौहृदमालम्बनान्यागितिरिहास्तिते॥4.15.28॥<br>
यदितेमत्प्रियंकार्यंयदिचावैषिमांहिताम्।<br>
याच्यमानःप्रयत्नेनसाधुवाक्यंकुरुष्वमे॥4.15.29॥<br>
प्रसीदपथ्यंशृणुजल्पितंहिमेनरोषमेवानुविधातुमर्हसि।<br>
क्षमोहितेकोसलराजसूनुनानविग्रहःशक्रसमानतेजसा॥4.15.30॥<br>
तदाहिताराहितमेववाक्यंतंवालिनंपथ्यमिदंबभाषे।<br>
नरोचतेतद्वचनंहितस्यकालाभिपन्नस्यविनाशकाले॥4.15.31॥<script>ac.playbackRate=0.5</script>