<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-010-Vaathiva_Sugreeva_Nirvasanam_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततःक्रोधसमाविष्टंसंरब्धंतमुपागतम्।<br>
अहंप्रसादयाञ्चक्रेभ्रातरंप्रियकाम्यया॥4.10.1॥<br>
दिष्ट्यासिकुशलीप्राप्तोनिहतश्चत्वयारिपुः।<br>
अनाथस्यहिमेनाथस्त्वमेकोनाथनन्दनः॥4.10.2॥<br>
इदंबहुशलाकंतेपूर्णचन्द्रमिवोदितम्।<br>
छत्त्रंसवालव्यजनंप्रतीच्छस्वमयोद्यतम्॥4.10.3॥<br>
आर्तश्चाथबिलद्वारिस्थितःसंवत्सरंनृप।<br>
दृष्ट्वाहंशोणितंद्वारिबिलाच्चापिसमुत्थितम्॥4.10.4॥<br>
अपिधायबिलद्वारंशैलशृङ्गेणतत्तथा।<br>
तस्माद्देशादपाक्रम्यकिष्किन्धांप्राविशंपुनः॥4.10.5॥<br>
विषादात्त्विहमांदृष्ट्वापौरैर्मन्त्रिभिरेवच।<br>
अभिषिक्तोनकामेनतन्मेत्वंक्षन्तुमर्हसि॥4.10.6॥<br>
त्वमेवराजामानार्हःसदाचाहंयथापुरम्।<br>
राजभावनियोगोऽयंमयात्वद्विरहात्कृतः॥4.10.7॥<br>
सामात्यपौरनगरंस्थितंनिहतकण़्टकम्।<br>
न्यासभूतमिदंराज्यंतवनिर्यातयाम्यहम्॥4.10.8॥<br>
माचरोषंकृथाःसौम्यमयिशत्रुनिबर्हण।<br>
याचेत्वांशिरसाराजन्मयाबद्धोऽयमञ्जलिः॥4.10.9॥<br>
बलादस्मिसमागम्यमन्त्रिभिःपुरवासिभिः।<br>
राजभावेनियुक्तोऽहंशून्यदेशजिगीषया॥4.10.10॥<br>
स्निग्धमेवंब्रुवाणंमांसतुनिर्भर्त्स्यवानरः।<br>
धिक्त्वामितिचमामुक्त्वाबहुतत्तदुवाचह॥4.10.11॥<br>
प्रकृतीश्चसमानीयमन्त्रिणश्चैवसम्मतान्।<br>
मामाहसुहृदांमध्येवाक्यंपरमगर्हितम्॥4.10.12॥<br>
विदितंवोयथारात्रौमायावीसमहासुरः।<br>
मांसमाह्वयतक्रूरोयुद्धकाङ्क्षीसुदुर्मतिः॥4.10.13॥<br>
तस्यतद्वचनंश्रुत्वानिस्सृतोऽहंनृपालयात्।<br>
अनुयातश्चमांतूर्णमयंभ्रातासुदारुणः॥4.10.14॥<br>
सतुदृष्टैवमांरात्रौसद्वितीयंमहाबलः।<br>
प्राद्रवद्भयसन्त्रस्तोवीक्ष्यावांतमनुद्रुतौ॥4.10.15॥<br>
अनुद्रुतश्चवेगेनप्रविवेशमहाबिलम्॥4.10.16॥<br>
तंप्रविष्टंविदित्वातुसुघोरंसुमहद्बिलम्।<br>
अयमुक्तोऽथमेभ्रातामयातुक्रूरदर्शनः॥4.10.17॥<br>
अहत्वानास्तिमेशक्तिःप्रतिगन्तुमितःपुरीम्।<br>
बिलद्वारिप्रतीक्षत्वंयावदेनंनिहन्म्यहम्॥4.10.18॥<br>
स्थितोऽयमितिमत्वातुप्रविष्टोऽहंदुरासदम्।<br>
तंचमेमार्गमाणस्यगतःसंवत्सरस्तदा॥4.10.19॥<br>
सतुदृष्टोमयाशत्रुरनिर्वेदाद्भयावहः।<br>
निहतश्चमयातत्रसोऽसुरोबन्धुभिःसह॥4.10.20॥<br>
तस्यास्यात्तुप्रवृत्तेनरुधिरौघेणतद्विलम्।<br>
पूर्णमासीद्दुराक्रामंस्तनतस्तस्यभूतले॥4.10.21॥<br>
सूदयित्वातुतंशत्रुंविक्रान्तंदुन्दुभेःसुतम्।<br>
निष्क्रामन्नैवपश्यामिबिलस्यपिहितंमुखम्॥4.10.22॥<br>
विक्रोशमानस्यतुमेसुग्रीवेतिपुनःपुनः।<br>
यदाप्रतिवचोनास्तिततोऽहंभृशदुःखितः॥4.10.23॥<br>
पादप्रहारैस्तुमयाबहुभिस्तद्विदारितम्।<br>
ततोऽहंतेननिष्क्रम्यपथापुरमुपागतः॥4.10.24॥<br>
अत्रानेनास्मिसंरुद्धोराज्यंप्रार्थयताऽऽत्मनः।<br>
सुग्रीवेणनृशंसेनविस्मृत्यभ्रातृसौहृदम्॥4.10.25॥<br>
एवमुक्त्वातुमांतत्रवस्त्रेणैकेनवानरः।<br>
निर्वासयामासतदावालीविगतसाध्वसः॥4.10.26॥<br>
तेनाहमपविद्धश्चहृतदारश्चराघव।<br>
तद्भायाच्चमहीक्रान्तेयंसवनार्णवा॥4.10.27॥<br>
ऋश्यमूकंगिरिवरंभार्याहरणदुःखितः।<br>
प्रविष्टोऽस्मिदुराधर्षंवालिनःकारणान्तरे॥4.10.28॥<br>
एतत्तेसर्वमाख्यातंवैरानुकथनंमहत्।<br>
अनागसामयाप्राप्तंव्यसनंपश्यराघव॥4.10.29॥<br>
वालिनस्तुभयार्तस्यसर्वलोकाभयङ्कर।<br>
कर्तुमर्हसिमेवीरप्रसादंतस्यनिग्रहात्॥4.10.30॥<br>
एवमुक्तस्तुतेजस्वीधर्मज्ञोधर्मसंहितम्।<br>
वचनंवक्तुमारेभेसुग्रीवंप्रहसन्निव॥4.10.31॥<br>
अमोघाःसूर्यसङ्काशाममैतेनिशिताःशराः।<br>
तस्मिन्वालिनिदुर्वृत्तेनिपतिष्यन्तिवेगिताः॥4.10.32॥<br>
यावत्तंनाभिपश्यामितवभार्यापहारिणम्।<br>
तावत्सजीवेत्पापात्मावालीचारित्रदूषकः॥4.10.33॥<br>
आत्मानुमानात्पश्यामिमग्नंत्वांशोकसागरे।<br>
त्वामहंतारयिष्यामिकामंप्राप्स्यसिपुष्कलम्॥4.10.34॥<br>
तस्यतद्वचनंश्रुत्वाराघवस्यात्मनोहितम्।<br>
सुग्रिवःपरमप्रीतःसुमहद्वाक्यमब्रवीत्॥4.10.35॥</div></div><script>ac.playbackRate=0.5</script></body>
</html>