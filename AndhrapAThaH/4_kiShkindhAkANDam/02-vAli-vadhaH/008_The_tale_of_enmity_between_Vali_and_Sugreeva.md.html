<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-008-Ramasya_Valivadha_Nishachayyaha_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
परितुष्टस्तुसुग्रीवस्तेनवाक्येनवानरः।<br>
लक्ष्मणस्याग्रतोराममिदंवचनमब्रवीत्॥4.8.1॥<br>
सर्वथाऽहमनुग्राह्योदेवतानामसंशयः।<br>
उपपन्नगुणोपेतःसखायस्यभवान्मम॥4.8.2॥<br>
शक्यंखलुभवेद्रामसहायेनत्वयाऽनघ।<br>
सुरराज्यमपिप्राप्तुंस्वराज्यंकिंपुनःप्रभो॥4.8.3॥<br>
सोऽहंसभाज्योबन्धूनांसुहृदांचैवराघव।<br>
यस्याग्निसाक्षिकंमित्रंलब्धंराघववंशजम्॥4.8.4॥<br>
अहमप्यनुरूपस्तेवयस्योज्ञास्यसेशनैः।<br>
नतुवक्तुंसमर्थोऽहंस्वयमात्मगतान्गुणान्॥4.8.5॥<br>
महात्मनांतुभूयिष्ठंत्वद्विधानांकृतात्मनाम्।<br>
निश्चलाभवतिप्रीतिर्धैर्यमात्मवतामिव॥4.8.6॥<br>
रजतंवासुवर्णंवावस्त्राण्याभरणानिच।<br>
अविभक्तानिसाधूनामवगच्छन्तिसाधवः॥4.8.7॥<br>
अढ्योवापिदरिद्रोवादुःखितःसुखितोऽपिवा।<br>
निर्दोषोवासदोषोवावयस्यःपरमागतिः॥4.8.8॥<br>
धनत्यागःसुखत्यागोदेहत्यागोऽपिवापुनः।<br>
वयस्यार्थेप्रवर्तन्तेस्नेहंदृष्ट्वातथाविधम्॥4.8.9॥<br>
तत्तथेत्यब्रवीद्रामःसुग्रीवंप्रियवादिनम्।<br>
लक्ष्मणस्याग्रतोलक्ष्म्यावासवस्येवधीमतः॥4.8.10॥<br>
ततोरामंस्थितंदृष्ट्वालक्ष्मणंचमहाबलम्।<br>
सुग्रीवःसर्वतश्चक्षुर्वनेलोलमपातयत्॥4.8.11॥<br>
सददर्शततःसालमविदूरेहरीश्वरः।<br>
सुपुष्पमीषत्पत्त्राढ्यंभ्रमरैरुपशोभितम्॥4.8.12॥<br>
तस्यैकांपर्णबहुलांभङ्क्त्वाशाखांसुपुष्पिताम्।<br>
सालस्यास्तीर्यसुग्रीवोनिषसादसराघवः॥4.8.13॥<br>
तावासीनौततोदृष्ट्वाहनूमानपिलक्ष्मणम्।<br>
सालशाखांसमुत्पाट्यवीनीतपवेशयत्॥4.8.14॥<br>
सुखोपविष्टंरामंतुप्रसन्नमुदधिंयथा।<br>
फलपुष्पसमाकीर्णेतस्मिन्गिरिवरोत्तमे॥4.8.15॥<br>
ततःप्रहृष्टःसुग्रीवःश्लक्ष्णंमधुरयागिरा।<br>
उवाचप्रणयाद्रामंहर्षव्याकुलिताक्षरम्॥4.8.16॥<br>
अहंविनिकृतोभ्रात्राचराम्येषभयार्दितः।<br>
ऋश्यमूकंगिरिवरंहृतभार्यःसुदुःखितः॥4.8.17॥<br>
सोऽहंत्रस्तोभयेमग्नोवसाम्युद्भ्रान्तचेतनः।<br>
वालिनानिकृतोभ्रात्राकृतवैरश्चराघव॥4.8.18॥<br>
वालिनोमेभयार्तस्यसर्वलोकभयङ्कर।<br>
ममापित्वमनाथस्यप्रसादंकर्तुमर्हसि॥4.8.19॥<br>
एवमुक्तस्तुतेजस्वीधर्मज्ञोधर्मवत्सलः।<br>
प्रत्युवाचसकाकुत्स्थःसुग्रीवंप्रहसन्निव॥4.8.20॥<br>
उपकारफलंमित्रमपकारोऽरिलक्षणम्।<br>
अद्यैवतंहनिष्यामितवभार्यापहारिणम्॥4.8.21॥<br>
इमेहिमेमहावेगाःपत्ित्रणस्तिग्मतेजसः।<br>
कार्त्तिकेयवनोद्भूताःशराहेमविभूषिताः॥4.8.22॥<br>
कङ्कपत्त्रप्रतिच्छन्नामहेन्द्राशनिसन्निभाः।<br>
सुपर्वाणःसुतीक्ष्णाग्राःसरोषाभूजगाइव॥4.8.23॥<br>
भ्रातृसञ्ज्ञममित्रंतेवालिनंकृतकिल्बिषम्।<br>
शरैर्विनिहतंपश्यविकीर्णमिवपर्वतम्॥4.8.24॥<br>
राघवस्यवचःश्रुत्वासुग्रीवोवाहिनीपतिः।<br>
प्रहर्षमतुलंलेभेसाधुसाध्वितिचाब्रवीत्॥4.8.25॥<br>
रामशोकाभिभूतोऽहंशोकार्तानांभवान्गतिः।<br>
वयस्यइतिकृत्वाहित्वय्यहंपरिदेवये॥4.8.26॥<br>
त्वंहिपाणिप्रदानेनवयस्योमेऽग्निसाक्षिकम्।<br>
कृतःप्राणैर्बहुमतःसत्येनापिशपामिते॥4.8.27॥<br>
वयस्यइतिकृत्वाचविस्रब्धंप्रवदाम्यहम्।<br>
दुःखमन्तर्गतंयन्मेमनोहरतिनित्यशः॥4.8.28॥<br>
एतावदुक्त्वावचनंबाष्पदूषितलोचनः।<br>
बाष्पोपहतयावाचानौच्चैःशक्नोतिभाषितुम्॥4.8.29॥<br>
बाष्पवेगंतुसहसानदीवेगमिवागतम्।<br>
धारयामासधैर्येणसुग्रीवोरामसन्निधौ॥4.8.30॥<br>
सन्निगृह्यतुतंबाष्पंप्रमृज्यनयनेशुभे।<br>
विनिःश्वस्यचतेजस्वीराघवंवाक्यमब्रवीत्॥4.8.31॥<br>
पुराहंवालिनारामराज्यात्स्वादवरोपितः।<br>
परुषाणिचसंश्राव्यनिर्धूतोऽस्मिबलीयसा॥4.8.32॥<br>
हृताभार्याचमेतेनप्राणेभ्योऽपिगरीयसी।<br>
सुहृदश्चमदीयायेसंयताबन्धनेषुते॥4.8.33॥<br>
यत्नवांश्चसुदुष्टात्मामद्विनाशायराघव।<br>
बहुशस्तत्प्रयुक्ताश्चवानरानिहतामया॥4.8.34॥<br>
शङ्कयात्वेतयाचेहदृष्ट्वात्वामपिराघव।<br>
नोपसर्पाम्यहंभीतोभयेसर्वेहिबिभ्यति॥4.8.35॥<br>
केवलंहिसहायामेहनुमत्प्रमुकास्त्विमे।<br>
अतोऽहंधारयाम्यद्यप्राणान्कृच्छ्रगतोऽपिसन्॥4.8.36॥<br>
एतेहिकपयःस्निग्धामांरक्षन्तिसमन्ततः।<br>
सहगच्छन्तिगन्तव्येनित्यंतिष्ठन्तिचस्थिते॥4.8.37॥<br>
सङ्क्षेपस्त्वेषतेरामकिमुक्त्वाविस्तरंहिते।<br>
समेज्येष्ठोरिपुर्भ्रातावालीविश्रुतपौरुषः॥4.8.38॥<br>
तद्विनाशाद्धिमेदुःखंप्रनष्टंस्यादनन्तरम्।<br>
सुखंमेजीविनंचैवतद्विनाशनिबन्धनम्॥4.8.39॥<br>
एषमेरामशोकान्तःशोकार्तेननिवेदितः।<br>
दुःखितःसुखितोवापिसख्युर्नित्यंसखागतिः॥4.8.40॥<br>
श्रुत्वैतद्वचनंरामःसुग्रीवमिदमब्रवीत्।<br>
किन्निमित्तभूद्वैरंश्रोतुमिच्छामितत्त्वतः॥4.8.41॥<br>
सुखंहिकारणंश्रत्वावैरस्यतववानर।<br>
आनन्तर्यंविधास्यामिसम्प्रधार्यबलाबलम्॥4.8.42॥<br>
बलवान्हिममामर्षःश्रुत्वात्वामवमानितम्।<br>
वर्ततेहृदयोत्कम्पीप्रावृड्वेगइवाम्भसः॥4.8.43॥<br>
हृष्टःकथयविस्रब्धोयावदारोप्यतेधनुः।<br>
सृष्टश्चहिमयाबाणोनिरस्तश्चरिपुस्तव॥4.8.44॥<br>
एवमुक्तस्तुसुग्रीवःकाकुत्स्थेनमहात्मना।<br>
प्रहर्षमतुलंलेभेचतुर्भिःसहवानरैः॥4.8.45॥<br>
ततःप्रहृष्टवदनःसुग्रीवोलक्ष्मणाग्रजे।<br>
वैरस्यकारणंतत्त्वमाख्यातुमुपचक्रमे॥4.8.46॥</div></div><script>ac.playbackRate=0.5+parseInt(slider.value)/200</script></body>
</html>