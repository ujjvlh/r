<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-022-Vali_Maranam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
वीक्षमाणस्तुमन्दासुःसर्वतोमन्दमुच्छ्वसन्।<br>
आदावेवतुसुग्रीवंददर्शत्वात्मजाग्रतः॥4.22.1॥<br>
तंप्राप्तविजयंवालीसुग्रीवंप्लवगेश्वरः।<br>
आभाष्यव्यक्तयावाचासस्नेहमिदमब्रवीत्॥4.22.2॥<br>
सुग्रीवदोषेणनमांगन्तुमर्हसिकिल्बषात्।<br>
कृष्यमाणंभविष्येणबुद्धिमोहेनमांबलात्॥4.22.3॥<br>
युगपद्विहितंतातनमन्येसुखमावयोः।<br>
सौहार्दंभ्रातृयुक्तंहितदिदंतातनान्यथा॥4.22.4॥<br>
प्रतिपद्यत्वमद्यैवराज्यमेषांवनौकसाम्।<br>
मामप्यद्यैवगच्छन्तंविद्धिवैवस्वतक्षयम्॥4.22.5॥<br>
जीवितंहिराज्यंचश्रियंचविपुलामिमाम्।<br>
प्रजहाम्येषवैतूर्णंमहच्चागर्हितंयशः॥4.22.6॥<br>
अस्यांत्वहमवस्थायांवीरवक्ष्यामियद्वचः।<br>
यद्यप्यसुकरंराजन्कर्तुमेवतदर्हसि॥4.22.7॥<br>
बाष्पपूर्णमुखंपश्यभूमौपतितमङ्गदम्।<br>
ममप्राणैःप्रियतरंपुत्रंपुत्रमिवौरसम्॥4.22.8॥<br>
त्वमेवास्यहिदाताचपरित्राताचसर्वतः।<br>
भयेष्वभयदश्चैवयथाऽहंप्लवगेश्वर॥4.22.9॥<br>
एषतारात्मजःश्रीमांस्त्वयातुल्यपराक्रमः।<br>
रक्षसांतुवधेतेषामग्रतस्तेभविष्यति॥4.22.10॥<br>
अनुरूपाणिकर्माणिविक्रम्यबलवान्रणे।<br>
करिष्यत्येषतारेयस्तरस्वीतरुणोऽङ्गदः॥4.22.11॥<br>
सुषेणदुहिताचेयमर्थसूक्ष्मविनिश्चये।<br>
औत्पातिकेचविविधेसर्वतःपरिनिष्ठिता॥4.22.12॥<br>
यदेषासाध्वितिब्रूयात्कार्यंतन्मुक्तसंशयम्।<br>
नहितारामतंकिञ्चिदन्यथापरिवर्तते॥4.22.13॥<br>
राघवस्यचतेकार्यंकर्तव्यमविशङ्कया।<br>
स्यादधर्मोह्यकरणेत्वांचहिंस्याद्विमानितः॥4.22.14॥<br>
इमांचमालामाधत्स्वदिव्यांसुग्रीवकाञ्चनीम्।<br>
उदाराश्रीःस्थिताह्यस्यांसम्प्रजह्यान्मृतेमयि॥4.22.15॥<br>
इत्येमुक्तःसुग्रीवोवालिनाभ्रातृसौहृदात्।<br>
हर्षंत्यक्त्वापुनर्दीनोग्रहग्रस्तइवोडुराट्॥4.22.16॥<br>
तद्वालिवचनाच्छान्तःकुर्वन्युक्तमतन्द्रितः।<br>
जग्रहसोऽभ्यनुज्ञातोमालांतांचैवकाञ्चनीम्॥4.22.17॥<br>
तांमालांकाञ्चनींदत्त्वावालीदृष्ट्वाऽऽत्मजंस्थितम्।<br>
संसिद्धःप्रेत्यभावायस्नेहादङ्गदमब्रवीत्॥4.22.18॥<br>
देशकालौभजस्वाद्यक्षममाणःप्रियाप्रिये।<br>
सुखदुःखसहःकालेसुग्रीववशगोभव॥4.22.19॥<br>
यथाहित्वंमहाबाहोलालितःसततंमया।<br>
नतथावर्तमानंत्वांसुग्रीवोबहुमंस्यते॥4.22.20॥<br>
मास्यामित्रैर्गतंगच्छेर्माशत्रुभिररिन्दम।<br>
भर्तुरर्थपरोदान्तःसुग्रीववशगोभव॥4.22.21॥<br>
नचातिप्रणयःकार्यःकर्तव्योऽप्रणयश्चते।<br>
उभयंहिमहान्दोषस्तस्मादन्तरदृग्व॥4.22.22॥<br>
इत्युक्त्वाऽथविवृत्ताक्षःशरसम्पीडितोभृशम्।<br>
विवृतैर्दशनैर्भीमैर्बभूवोत्क्रान्तजीवितः॥4.22.23॥<br>
ततोविचुक्रुशुस्तत्रवानराहरियूथपाः।<br>
परिदेवयमानास्तेसर्वेप्लवगपुङ्गवाः॥4.22.24॥<br>
उद्यानानिचशून्यानिपर्वताःकाननानिच।<br>
हतेप्लवगशार्दूलेनिष्प्रभावानराःकृताः॥4.22.25॥<br>
यस्यवेगेनमहताकाननानिवनानिच।<br>
पुष्पौघेणानुबध्यन्तेकरिष्यतितदद्यकः॥4.22.26॥<br>
येनदत्तंमहद्युद्धंगन्धर्वस्यमहात्मनः।<br>
गोलभस्यमहाबाहोर्दशवर्षाणिपञ्चच॥4.22.27॥<br>
नैवरात्रौनदिवसेतद्युद्धमुपशाम्यति।<br>
ततस्तुषोडशेवर्षेगोलभोविनिपातितः॥4.22.28॥<br>
हत्वातंदुर्विनीतंतुवालीदंष्ट्राकरालवान्।<br>
सर्वाभयकरोऽस्माकंकथमेषनिपातितः॥4.22.29॥<br>
हतेतुवीरेप्लवगाधिपेतदाप्लवङ्गमास्तत्रनशर्मलेभिरे।<br>
वनेचराःसिंहयुतेमहावनेयथाहिगावोनिहतेगवांपतौ॥4.22.30॥<br>
ततस्तुताराव्यसनार्णवाप्लुतामृतस्यभर्तुर्वदनंसमीक्ष्यसा।<br>
जगामभूमिंपरिरभ्यवालिनंमहाद्रुमंछिन्नमिवाश्रितालता॥4.22.31॥</div></div><script>ac.playbackRate=0.5</script></body>
</html>