<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-025-Rama_Santvanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
सुग्रीवंचैवतारांचसाङ्गदंसहलक्ष्मणः।<br>
समानशोकःकाकुत्स्थःसान्त्वयन्निदमब्रवीत्॥4.25.1॥<br>
नशोकपरितापेनश्रेयसायुज्यतेमृतः।<br>
यदत्रानन्तरंकार्यंतत्समाधातुमर्हथ॥4.25.2॥<br>
लोकवृत्तमनुष्ठेयंकृतंवोबाष्पमोक्षणम्।<br>
नकालादुत्तरंकिञ्चित्कर्मशक्यमुपासितुम्॥4.25.3॥<br>
नियतिःकारणंलोकेनियतिःकर्मसाधनम्।<br>
नियतिःसर्वभातानांनियोगेष्विहकारणम्॥4.25.4॥<br>
नकर्ताकस्यचित्कश्चिन्नियोगेचापिनेश्वरः।<br>
स्वाभावेवर्ततेलोकस्तस्यकालःपरायणम्॥4.25.5॥<br>
नकालःकालमत्येतिनकालःपरिहीयते।<br>
स्वभावंचसमासाद्यनकश्चिदतिवर्तते॥4.25.6॥<br>
नकालस्यास्तिबन्धुत्वंनहेतुर्नपराक्रमः।<br>
नमित्रज्ञातिसम्बन्धःकारणंनात्मनोवशः॥4.25.7॥<br>
किन्तुकालपरीणामोद्रष्टव्यःसाधुपश्यता।<br>
धर्मश्चार्थश्चकामश्चकालक्रमसमाहिताः॥4.25.8॥<br>
इतःस्वांप्रकृतिंवालीगतःप्राप्तःक्रियाफलम्।<br>
धर्मार्थकामसंयोगैःपवित्रंप्लवगेश्वरः॥4.25.9॥<br>
स्वधर्मस्यचसंयोगाज्जितस्तेनमहात्मना।<br>
स्वर्गःपरिगृहीतश्चप्राणानपरिरक्षता॥4.25.10॥<br>
एषावैनियतिःश्रेष्ठायांगतोहरियूथपः।<br>
तदलंपरितापेनप्राप्तकालमुपास्यताम्॥4.25.11॥<br>
वचनान्तेतुरामस्यलक्ष्मणःपरवीरहा।<br>
अवदत्प्रश्रितंवाक्यंसुग्रीवंगतचेतसम्॥4.25.12॥<br>
कुरुत्वमस्यसुग्रीवप्रेतकार्यमनन्तरम्॥4.25.13॥<br>
ताराङ्गदाभ्यांसहितोवालनोदहनंप्रति।<br>
समाज्ञापयकाष्ठानिशुष्काणिचबहूनिच॥4.25.14॥<br>
चन्दनादीनिदिव्यानिवालिसंस्कारकारणात्।<br>
समाश्वासयचैनंत्वमङ्गदंदीनचेतसम्॥4.25.15॥<br>
अङ्गदस्त्वानयेन्माल्यंवस्त्राणिविविधानिच।<br>
घृतंतैलमथोगन्धान्यच्चात्रसमनन्तरम्॥4.25.16॥<br>
त्वंतारशिबिकांशीघ्रमादायागच्छसम्भ्रमात्।<br>
त्वरागुणवतीयुक्ताह्यस्मिन्कालेविशेषतः॥4.25.17॥<br>
सज्जीभवन्तुप्लवगाःशिबिकावहनोचिताः।<br>
समर्थाबलिनश्चैवनिर्हरिष्यन्तिवालिनम्॥4.25.18॥<br>
एवमुक्त्वातुसुग्रीवंसुमित्रानन्दवर्द्धनः।<br>
तस्थौभ्रातृसमीपस्थोलक्ष्मणःपरवीरहा॥4.25.19॥<br>
लक्ष्मणस्यवचःश्रुत्वातारःसम्भ्रान्तमानसः।<br>
प्रविवेशगुहांशीघ्रंशिबिकासक्तमानसः॥4.25.20॥<br>
आदायशिबिकांतारःसतुपर्यापतत्पुनः॥4.25.21॥<br>
वानरैरुह्यमानांतांशूरैरुद्वहनोचितैः।<br>
दिव्यांभद्रासनयुतांशिबिकांस्यन्दनोपमाम्॥4.25.22॥<br>
पक्षिकर्मभिराचित्रांद्रुमकर्मविभूषिताम्।<br>
आचितांचित्रपत्तीभिःसुनिविष्टांसमन्ततः॥4.25.23॥<br>
विमानमिवसिद्धानांजालवातायनावृताम्।<br>
सुनियुक्तांविशालांचसुकृतांविश्वकर्मणा॥4.25.24॥<br>
दारुपर्वतकोपेतांचारुकर्मपरिष्कृताम्।<br>
वराभरणहारैश्चचित्रमाल्योपशोभिताम्॥4.25.25॥<br>
पुष्पौघैःसमभिच्छन्नांपद्ममालाभिरेवच।<br>
तरुणादित्यवर्णाभिर्भ्राजमानाभिरावृताम्॥4.25.26॥<br>
ईदृशींशिबीकांदृष्ट्वारामोलक्ष्मणमब्रवीत्।<br>
क्षिप्रंविनीयतांवालीप्रेतकार्यंविधीयताम्॥4.25.27॥<br>
ततोवालिनमुद्यम्यसुग्रीवःशिबिकांतदा।<br>
आरोपयतविक्रोशन्नङ्गदेनसहैवतु॥4.25.28॥<br>
आरोप्यशिबिकांचैववालिनंगतजीवितम्।<br>
अलङ्कारैश्चविविधैर्माल्यैर्वस्त्रैश्चभूषितम्॥4.25.29॥<br>
आज्ञापयत्तदाराजासुग्रीवःप्लवगेश्वरः।<br>
और्ध्वदैहिकमार्यस्यक्रियतामनुरूपतः॥4.25.30॥<br>
विश्राणयन्तोरत्नानिविविधानिबहून्यापि।<br>
अग्रतःप्लवगाःयान्तुशिबिकासमनन्तरम्॥4.25.31॥<br>
राज्ञामृद्धिविशेषाहिदृश्यन्तेभुवियादृशाः।<br>
तादृशंवालिनःक्षिप्रंप्राकुर्वन्नौर्ध्वदैहिकम्॥4.25.32॥<br>
अङ्गदंपरिगृह्याशुतारप्रभृतयस्तदा।<br>
क्रोशन्तःप्रययुःसर्वेवानराहतबान्धवाः॥4.25.33॥<br>
ततःप्रणिहिताःसर्वावानर्योऽस्यवशानुगाः।<br>
चुक्रुशुर्वीरवीरेतिभूयःक्रोशन्तिताःस्त्रियः॥4.25.34॥<br>
ताराप्रभृतयःसर्वावानर्योहतयूथपाः।<br>
अनुजग्मुर्हिभर्तारंक्रशन्त्यःकरुणस्वनाः॥4.25.35॥<br>
तासांरुदितशब्देनवानरीणांवनान्तरे।<br>
वनानिगिरयःसर्वेविक्रोशन्तीवसर्वतः॥4.25.36॥<br>
पुलिनेगिरिनद्यास्तुविविक्तेजलसंवृते।<br>
चितांचक्रुःसुबहवोवानराःशोककर्शिताः॥4.25.37॥<br>
अवरोप्यततःस्कन्धाच्छिबिकांवहनोचिताः।<br>
तस्थुरेकान्तमाश्रित्यसर्वेशोकसमन्विताः॥4.25.38॥<br>
ततस्तारापतिंदृष्टाशिबिकातलशायिनम्।<br>
आरोप्याङ्केशिरस्तस्यविललापसुदुःखिता॥4.25.39॥<br>
हामहार्हमहाबाहोहाममप्रियपश्यमाम्।<br>
जनंनपश्यसीमंत्वंकस्माच्छोकाभिपीडितम्॥4.25.40॥<br>
प्रहृष्टमिवतेवक्त्रंगतासोरपिमानद।<br>
अस्तार्कसमवर्णंचलक्ष्यतेजीवतोयथा॥4.25.41॥<br>
एषत्वांरामरूपेणकालःकर्षतिवानर।<br>
येनस्मविधवाःसर्वाःकृताएकेषुणावने॥4.25.42॥<br>
पादैर्विकृष्टमध्वानमागताःकिंनबुध्यसे।<br>
तवेष्टाननुनामैताभार्याश्चन्द्रनिभाननाः॥4.25.43॥<br>
इदानींनेक्षसेकस्मात्सुग्रीवंप्लवगेश्वरम्।<br>
एतेहिसचिवाराजन्तारप्रभृतयस्तव॥4.25.44॥<br>
विसर्जयैतान्प्लवगान्यथोचितमरिन्दम।<br>
ततःक्रीडामहेसर्वावनेषुमदनोत्कटाः॥4.25.45॥<br>
एवंविलपतींतारांपतिशोकपरिप्लुताम्।<br>
उत्थापयन्तिस्मतदावानर्यःशोककर्शिताः॥4.25.46॥<br>
सुग्रीवेणततःसार्धमङ्गदःपितरंरुदन्।<br>
चितामारोपयामासशोकेनाभिहतेन्द्रियः॥4.25.47॥<br>
ततोऽग्निंविधिवद्दत्त्वासोऽपसव्यंचकारह।<br>
पितरंदीर्घमध्वानंप्रस्थितंव्याकुलेन्द्रियः॥4.25.48॥<br>
संस्कृत्यवालिनंतेतुविधिपूर्वंप्लवङ्गमाः।<br>
आजग्मुरुदकंकर्तुंनदींशीतजलांशिवाम्॥4.25.49॥<br>
ततस्तेसहितास्तत्रह्यङ्गदंस्थाप्यचाग्रतः।<br>
सुग्रीवतारासहिताःसिषिचुर्वालिनेजलम्॥4.25.50॥<br>
सुग्रीवेणैवदीनेनदीनोभूत्वामहाबलः।<br>
समानशोकःकाकुत्स्थःप्रेतकार्याण्यकारयत्॥4.25.51॥<br>
ततस्तुतंवालिनमग्र्यपौरुषंप्रकाशमिक्ष्वाकुवरेषुणाहतम्।<br>
प्रदीप्यदीप्ताग्निसमौजसंतदासलक्ष्मणंराममुपेयिवान्हरिः॥4.25.52॥</div></div><script>ac.playbackRate=0.5+parseInt(slider.value)/200</script></body>
</html>