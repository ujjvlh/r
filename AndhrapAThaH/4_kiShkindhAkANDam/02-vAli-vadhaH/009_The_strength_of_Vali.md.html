<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-009-Sugreevena_Vairakarana_Kathanam_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
वालीनामममभ्राताज्येष्ठःशत्रुनिषूदनः।<br>
पितुर्बहुमतोनित्यंममापिचतथापुरा॥4.9.1॥<br>
पितर्युपरतेऽस्माकंज्येष्ठोऽयमितिमन्त्रिभिः।<br>
कपीनामीश्वरोराज्येकृतःपरमसम्मतः॥4.9.2॥<br>
राज्यंप्रशासतस्तस्यपितृपैतामहंमहत्।<br>
अहंसर्वेषुकालेषुप्रणतःप्रेष्यवत्स्थितः॥4.9.3॥<br>
मायावीनामतेजस्वीपूर्वजोदुन्दुभेःसुतः।<br>
तेनतस्यमहद्वैरंस्त्रीकृतंविश्रुतंपुरा॥4.9.4॥<br>
सतुसुप्तजनेरात्रैकिष्किन्धाद्वारमागतः।<br>
नर्दतिस्मसुसंरब्धोवालिनंचाह्वयद्रणे॥4.9.5॥<br>
प्रसुप्तस्तुममभ्रातानर्दितंभैरवस्वनम्।<br>
श्रुत्वानममृषेवालीनिष्पपातजवात्तदा॥4.9.6॥<br>
सतुवैनिःसृतःक्रोधात्तंहन्तुमसुरोत्तमम्।<br>
वार्यमाणस्ततःस्त्रीभिर्मयाचप्रणतात्मना॥4.9.7॥<br>
सतुनिर्धूयसर्वान्नोनिर्जगाममहाबलः।<br>
ततोऽहमपिसौहार्दान्निःसृतोवालिनासह॥4.9.8॥<br>
सतुमेभ्रातरंदृष्ट्वामांचदूरादवस्थिम्।<br>
असुरोजातसन्त्रासःप्रदुद्रावततोभृशम्॥4.9.9॥<br>
तस्मिन्द्रवतिसन्त्रस्तेह्यावांद्रुततरंगतौ।<br>
प्रकाशश्चकृतोमार्गश्चन्द्रेणोद्गच्छतातदा॥4.9.10॥<br>
सतृणैरावृतंदुर्गंधरण्याविवरंमहत्।<br>
प्रविवेशासुरोवेगादावामासाद्यविष्ठितौ॥4.9.11॥<br>
तंप्रविष्टंरिपुंदृष्ट्वाबिलंरोषवशंगतः।<br>
मामुवाचतदावालीवचनंक्षुभितेन्द्रियः॥4.9.12॥<br>
इहत्वंतिष्ठसुग्रीवबिलद्वारिसमाहितः।<br>
यावत्तत्रप्रविश्याहंनिहन्मिसहसारिपुम्॥4.9.13॥<br>
मयात्वेतद्वचःश्रुत्वायाचितःसपरन्तपः।<br>
शापयित्वातुमांपद्भ्यांप्रविवेशबिलंमहत्॥4.9.14॥<br>
तस्यप्रविष्टस्यबिलंसाग्रःसंवत्सरोगतः।<br>
स्थितस्यचममद्वारिसकालोव्यत्यवर्तत॥4.9.15॥<br>
अहंतुनष्टंज्ञात्वातंस्नेहादागतसम्भ्रमः।<br>
भ्रातरंनचपश्यामिपापाशङ्किचमेमनः॥4.9.16॥<br>
अथदीर्घस्यकालस्यबिलात्तस्माद्विनिस्सृतम्।<br>
सफेनंरुधिरंरक्तमहंदृष्ट्वासुदुःखितः॥4.9.17॥<br>
नर्दतामसुराणांचध्वनिर्मेश्रोत्रमागतः।<br>
निरस्तस्यचसङ्ग्रामेक्रोशतोनिस्वनोगुरोः॥4.9.18॥<br>
पिधायचबिलद्वारंशिलयागिरिमात्रया।<br>
शोकार्तश्चोदकंकृत्वाकिष्किन्धामागतःसखे॥4.9.19॥<br>
गूहमानस्यमेतत्त्वंयत्नतोमन्त्रिभिःश्रुतम्।<br>
ततोऽहंतैःसमागम्यसम्मतैरभिषेचितः॥4.9.20॥<br>
राज्यंप्रशासतस्तस्यन्यायतोममराघव।<br>
आजगामरिपुंहत्वावालीतमसुरोत्तमम्॥4.9.21॥<br>
अभिषिक्तंतुमांदृष्ट्वावालीसंरक्तलोचनः।<br>
मदीयान्मन्त्रिणोबद्ध्वापरुषंवाक्यमब्रवीत्॥4.9.22॥<br>
निग्रहेऽपिसमर्थस्यतंपापंप्रतिराघव।<br>
नप्रावर्ततमेबुद्धिर्भ्रातुर्गौरवयन्त्रिता॥4.9.23॥<br>
हत्वाशत्रुंसमेभ्राताप्रविवेशपुरंतदा।<br>
मानयंस्तंमहात्मानंयथावच्चाभ्यवादयम्॥4.9.24॥<br>
उक्ताश्चनाशिषस्तेनसन्तुष्टेनान्तरात्माना॥4.9.25॥<br>
नत्वापादावहंतस्यमुकुटेनास्पृशंप्रभो।<br>
अपिवालीममक्रोधान्नप्रसादंचकारसः॥4.9.26॥</div></div><script>ac.playbackRate=0.5+parseInt(slider.value)/200</script></body>
</html>