<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-034-Lakshmana_Krutham_Sugreeva_Tharjanam.mp3" type="audio/mpeg"></audio><br>
<br>
<br>
तमप्रतिहतंक्रुद्धंप्रविष्टंपुरुषर्षभम्।<br>
सुग्रीवोलक्ष्मणंदृष्ट्वाबभूवव्यथितेन्द्रियः॥4.34.1॥<br>
क्रुद्धंनिःश्वसमानंतंप्रदीप्तमिवतेजसा।<br>
भ्रातुर्व्यसनसन्तप्तंदृष्ट्वादशरथात्मजम्॥4.34.2॥<br>
उत्पपातहरिश्रेष्ठोहित्वासौवर्णमासनम्।<br>
महान्महेन्द्रस्ययथास्वलङ्कृतइवध्वजः॥4.34.3॥<br>
उत्पतन्तमनूत्पेतूरुमाप्रभृतयःस्त्रियः।<br>
सुग्रीवंगगनेपूर्णचन्द्रंतारागणाइव॥4.34.4॥<br>
संरक्तनयनःश्रीमान्विचचालकृताञ्जलिः।<br>
बभूवावस्थितस्तत्रकल्पवृक्षोमहानिव॥4.34.5॥<br>
रुमाद्वितीयंसुग्रीवंनारीमध्यगतंस्थितम्।<br>
अब्रवील्लक्ष्मणःक्रुद्धःसतारंशशिनंयथा॥4.34.6॥<br>
सत्त्वाभिजनसम्पन्नःसानुक्रोशोजितेन्द्रियः।<br>
कृतज्ञःसत्यवादीचराजालोकेमहीयते॥4.34.7॥<br>
यस्तुराजास्थितेऽधर्मेमित्राणामुपकारिणाम्।<br>
मिथ्याप्रतिज्ञांकुरुतेकोनृशंसतरस्ततः॥4.34.8॥<br>
शतमश्वानृतेहन्तिसहस्रंतुगवानृते।<br>
आत्मानंस्वजनंहन्तिपुरषःपुरुषानृते॥4.34.9॥<br>
पूर्वंकृतार्थोमित्राणांनतत्प्रतिकरोतियः।<br>
कृतघ्नःसर्वभूतानांसवध्यःप्लवगेश्वर॥4.34.10॥<br>
गीतोऽयंब्रह्मणाश्लोकःसर्वलोकनमस्कृतः।<br>
दृष्ट्वाकृतघ्नंक्रुद्धेनतंनिबोधप्लवङ्गम॥4.34.11॥<br>
ब्रह्मघ्नेचसुरापेचचोरेभग्नव्रतेतथा।<br>
निष्कृतिर्विहितासद्भिःकृतघ्नेनास्तिनिष्कृतिः॥4.34.12॥<br>
अनार्यस्त्वंकृतघ्नश्चमिथ्यावादीचवानर।<br>
पूर्वंकृतार्थोरामस्यनतत्प्रतिकरोषियत्॥4.34.13॥<br>
ननुनामकृतार्थेनत्वयारामस्यवानर।<br>
सीतयामार्गणेयत्नःकर्तव्यःकृतमिच्छता॥4.34.14॥<br>
सत्वंग्राम्येषुभोगेषुसक्तोमिथ्याप्रतिश्रवः।<br>
नत्वांरामोविजानीतेसर्पंमण्डूकराविणम्॥4.34.15॥<br>
महाभागेनरामेणपापःकरुणवेदिना।<br>
हरीणांप्रापितोराज्यंत्वंदुरात्मामहात्मना॥4.34.16॥<br>
कृतंचेन्नाभिजानीषेरामस्याक्लिष्टकर्मणः।<br>
सद्यस्त्वंनिशितैर्बाणैर्हतोद्रक्ष्यसिवालिनम्॥4.34.17॥<br>
नचसङ्कुचितःपन्थायेनवालीहतोगतः।<br>
समयेतिष्ठसुग्रीवमावालिपथमन्वगाः॥4.34.18॥<br>
ननूनमिक्ष्वाकुवरस्यकार्मुकच्युतान्शरान्पश्यसिवज्रसन्निभान्।<br>
ततःसुखंनामनिषेवसेसुखीनरामकार्यंमनसाऽप्यवेक्षसे॥4.34.19॥<script>ac.playbackRate=0.5</script>