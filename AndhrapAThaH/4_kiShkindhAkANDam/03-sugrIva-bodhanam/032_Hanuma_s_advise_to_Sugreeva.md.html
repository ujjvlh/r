<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-032-Hanumatha_Sugreeva_Bodhanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
अङ्गदस्यवचःश्रुत्वासुग्रीवःसचिवैःसह।<br>
लक्ष्मणंकुपितंश्रुत्वामुमोचासनमात्मवान्॥4.32.1॥<br>
सचिवानब्रवीद्वाक्यंनिश्चित्यगुरुलाघवम्।<br>
मन्त्रज्ञान्मन्त्रकुशलोमन्त्रेषुपरिनिष्ठितान्॥4.32.2॥<br>
नमेदुर्व्याहृतंकिञ्चिन्नापिमेदुरनुष्ठितम्।<br>
लक्ष्मणोराघवभ्राताक्रुद्धःकिमितिचिन्तये॥4.32.3॥<br>
असुहृद्भिर्ममामित्रैर्नित्यमन्तरदर्शिभिः।<br>
ममदोषानसम्भूतान्श्रावितोराघवानुजः॥4.32.4॥<br>
अत्रतावद्यथाबुद्धिसर्वैरेवयथाविधि।<br>
भावस्यनिश्चयस्तावद्विज्ञेयोनिपुणंशनैः॥4.32.5॥<br>
नखल्वस्तिममत्रासोलक्ष्मणान्नापिराघवात्।<br>
मित्रंत्वस्थानकुपितंजनयत्येवसम्भ्रमम्॥4.32.6॥<br>
सर्वथासुकरंमित्रंदुष्करंपरिपालनम्।<br>
अनित्यत्वाच्चचित्तानांप्रीतिरल्पेऽपिभिद्यते॥4.32.7॥<br>
अतोनिमित्तंत्रस्तोऽहंरामेणतुमहात्मना।<br>
यन्ममोपकृतंशक्यंप्रतिकर्तुंनतन्मया॥4.32.8॥<br>
सुग्रीवेणैवमुक्तस्तुहनुमान्हरिपुङ्गवः।<br>
उवाचस्वेनतर्केणमध्येवानरमन्त्रिणाम्॥4.32.9॥<br>
सर्वथानैतदाश्चर्यंयस्त्वंहरिगणेश्वर।<br>
नविस्मरसिसुस्निग्धमुपकारकृतंशुभम्॥4.32.10॥<br>
राघवेणतुवीरेणभयमुत्सृज्यदूरतः।<br>
त्वत्प्रियार्थंहतोवालीशक्रतुल्यपराक्रमः॥4.32.11॥<br>
सर्वथाप्रणयात्क्रुद्धोराघवोनात्रसंशयः।<br>
भ्रातरंसम्प्रहितवान्लक्ष्मणंलक्ष्मिवर्द्धनम्॥4.32.12॥<br>
त्वंप्रमत्तोनजानीषेकालंकालविदांवर।<br>
फुल्लसप्तच्छदश्यामाप्रवृत्तातुशरच्छिवा॥4.32.13॥<br>
निर्मलग्रहनक्षत्राद्यौःप्रनष्टबलाहका।<br>
प्रसन्नाश्चदिशःसर्वाःसरितश्चसरांसिच॥4.32.14॥<br>
प्राप्तमुद्योगकालंतुनावैषिहरिपुङ्गव।<br>
त्वंप्रमत्तइतिव्यक्तंलक्ष्मणोऽयमिहागतः॥4.32.15॥<br>
आर्तस्यहृतदारस्यपरुषंपुरुषान्तरात्।<br>
वचनंमर्षणीयंतेराघवस्यमहात्मनः॥4.32.16॥<br>
कृतापराधस्यहितेनान्यत्पश्याम्यहंक्षमम्।<br>
अन्तरेणाञ्जलिंबद्ध्वालक्ष्मणस्यप्रसादनात्॥4.32.17॥<br>
नियुक्तैर्मन्त्रिभिर्वाच्योह्यवश्यंपार्थिवोहितम्।<br>
अतएवभयंत्यक्त्वाब्रवीम्यवधृतंवचः॥4.32.18॥<br>
अभिक्रुद्धःसमर्थोहिचापमुद्यम्यराघवः।<br>
सदेवासुरगन्धर्वंवशेस्थापयितुंजगत्॥4.32.19॥<br>
नसक्षमःकोपयितुंयःप्रसाद्यःपुनर्भवेत्।<br>
पूर्वोपकारंस्मरताकृतज्ञेनविशेषतः॥4.32.20॥<br>
तस्यमूर्ध्नाप्रणम्यत्वंसपुत्रःससुहृज्जनः।<br>
राजंस्तिष्ठस्वसमयेभर्तुर्भार्येवतद्वशे॥4.32.21॥<br>
नरामरामानुजशासनंत्वयाकपीन्द्रयुक्तंमनसाप्यपोहितुम्।<br>
मनोहितेज्ञास्यतिमानुषंबलंसराघवस्यास्यसुरेन्द्रवर्चसः॥4.32.22॥</div></div><script>ac.playbackRate=0.5+parseInt(slider.value)/200</script></body>
</html>