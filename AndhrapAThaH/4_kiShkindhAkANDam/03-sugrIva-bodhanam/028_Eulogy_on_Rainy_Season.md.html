<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-028-Pravrud_Varnanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
सतथावालिनंहत्वासुग्रीवमभिषिच्यच।<br>
वसन्माल्यवतःपृष्ठेरामोलक्ष्मणमब्रवीत्॥4.28.1॥<br>
अयंसकालःसम्प्राप्तःसमयोऽद्यजलागमः।<br>
सम्पश्यत्वंनभोमेघैःसंवृतंगिरिसन्निभैः॥4.28.2॥<br>
नवमासधृतंगर्भंभास्करस्यगभस्तिभिः।<br>
पीत्वारसंसमुद्राणांद्यौःप्रसूतेरसायनम्॥4.28.3॥<br>
शक्यमम्बरमारुह्यमेघसोपानपङ्क्तिभिः।<br>
कुटजार्जुनमालाभिरलङ्कर्तुंदिवाकरम्॥4.28.4॥<br>
सन्ध्यारागोत्थितैस्ताम्रैरन्तेष्वधिकपाण्डरैः।<br>
स्निग्धैरभ्रपटच्छेदैर्बद्धव्रणमिवाम्बरम्॥4.28.5॥<br>
मन्दमारुतनिश्वासंसन्ध्याचन्दनरञ्जितम्।<br>
आपाण्डुजलदंभातिकामातुरमिवाम्बरम्॥4.28.6॥<br>
एषाधर्मपरिक्लिष्टानववारिपरिप्लुता।<br>
सीतेवशोकसन्तप्तामहीबाष्पंविमुञ्चति॥4.28.7॥<br>
मेघोदरविनिर्मुक्ताःकह्लारसुखशीतलाः।<br>
शक्यमञ्जलिभिःपातुंवाताःकेतकिगन्धिनः॥4.28.8॥<br>
एषफुल्लार्जुनःशैलःकेतकैरधिवासितः।<br>
सुग्रीवइवशान्तारिर्धाराभिरभिषिच्यते॥4.28.9॥<br>
मेघकृष्णाजिनधराधारायज्ञोपवीतिनः।<br>
मारुतापूरितगुहाःप्राधीताइवपर्वताः॥4.28.10॥<br>
कशाभिरिवहैमीभिर्विद्युद्भिरिवताडितम्।<br>
अन्तःस्तनितनिर्घोषंसवेदनमिवाम्बरम्॥4.28.11॥<br>
नीलमेघाश्रिताविद्युत्स्फुरन्तीप्रतिभातिमे।<br>
स्फुरन्तीरावणस्याङ्केवैदेहीवतपस्विनी॥4.28.12॥<br>
इमास्तामन्मथवतांहिताःप्रतिहतादिशः।<br>
अनुलिप्ताइवघनैर्नष्टग्रहनिशाकराः॥4.28.13॥<br>
कुटजान्पश्यसौमित्रेपुष्पितान्गिरिसानुषु।<br>
ममशोकाभिभूतस्यकामसन्दीपनान्स्थितान्॥4.28.14॥<br>
रजःप्रशान्तंसहिमोऽद्यवायुर्निदाघदोषप्रसराःप्रशान्ताः।<br>
स्थिताहियात्रावसुधाधिपानांप्रवासिनोयान्तिनराःस्वदेशान्॥4.28.15॥<br>
सम्प्रस्थितामानसवासलुब्धाःप्रियान्विताःसम्प्रतिचक्रवाकाः।<br>
अभीक्ष्णवर्षोदकविक्षतेषुयानानिमार्गेषुनसम्पतन्ति॥4.28.16॥<br>
क्वचित्प्रकाशंक्वचिदप्रकाशंनभःप्रकीर्णाम्बुधरंविभाति।<br>
क्वचित्क्वचित्पर्वतसन्निरुद्धंरूपंयथाशान्तमहार्णवस्य॥4.28.17॥<br>
व्यामिश्रितंसर्जकदम्बपुष्पैर्नवंजलंपर्वतधातुताम्रम्।<br>
मयूरकेकाभिरनुप्रयातंशैलापगाःशीघ्रतरंवहन्ति॥4.28.18॥<br>
रसाकुलंषट्पदसन्निकाशंप्रभुज्यतेजम्बुफलंप्रकामम्।<br>
अनेकवर्णंपवनावधूतंभूमौपतत्याम्रफलंविपक्वम्॥4.28.19॥<br>
विद्युत्पताकाःसबलाकमालाःशैलेन्द्रकूटाकृतिसन्निकाशाः।<br>
गर्जन्तिमेघाःसमुदीर्णनादामत्तागजेन्द्राइवसंयुगस्थाः॥4.28.20॥<br>
वर्षोदकाप्यायितशाद्वलानिप्रवृत्तनृत्तोत्सवबर्हिणानि।<br>
वनानिनिर्वृष्टबलाहकानिपश्यापराह्णेष्वधिकंविभान्ति॥4.28.21॥<br>
समुद्वहन्तःसलिलातिभारंबलाकिनोवारिधरानदन्तः।<br>
महत्सुशृङ्गेषुमहीधराणांविश्रम्यविश्रम्यपनःप्रयान्ति॥4.28.22॥<br>
मेघाभिकामापरिसन्पतन्तीसम्मोदिताभातिबलाकपङ्क्तिः।<br>
वातावधूतावरपौण्डरीकीलम्बेवमालारचिताऽम्बरस्य॥4.28.23॥<br>
बालेन्द्रगोपान्तरचित्रितेनविभातिभूमिर्नवशाद्वलेन।<br>
गात्रानुवृत्तेनशुकप्रभेणनारीवलाक्षोक्षितकम्बलेन॥4.28.24॥<br>
निद्राशनैःकेशवमभ्युपैतिद्रुतंनदीसागरभ्युपैति।<br>
हृष्टाबलाकाघनमभ्युपैतिकान्तासकामाप्रियमभ्युपैति॥4.28.25॥<br>
जातावनान्ताःशिखिसम्प्रनृत्ताजाताःकदम्बाःसकदम्बशाखाः।<br>
जातावृषागोषुसमानकामाजातामहीसस्यवनाभिरामा॥4.28.26॥<br>
वहन्तिवर्षन्तिनदन्तिभान्तिध्यायन्तिनृत्यन्तिसमाश्वसन्ति।<br>
नद्योघनामत्तगजावनान्ताःप्रियाविहीनाःशिखिनःप्लवङ्गाः॥4.28.27॥<br>
प्रहर्षिताःकेतकपुष्पगन्धमाघ्रायहृष्टावननिर्झरेषु।<br>
प्रपातशब्दाकुलितागज्रन्द्राःसार्धंमयूरैःसमदानदन्ति॥4.28.28॥<br>
धारानिपातैरभिहन्यमानाःकदम्बशाखासुविलम्बमानाः।<br>
क्षणार्जितंपुष्परसावगाढंशनैर्मदंषट्चरणास्त्यजन्ति॥4.28.29॥<br>
अङ्गारचूर्णोत्करसन्निकाशैःफलैःसुपर्याप्तरसैःसमृद्धैः।<br>
जम्बूद्रुमाणांप्रविभान्तिशाखानिलीयमानाइवषट्पदौघैः॥4.28.30॥<br>
तडित्पताकाभिरलङ्कृतानामुदीर्णगम्भीरमहारवाणाम्।<br>
विभान्तिरूपाणिबलाहकानांरणोद्यतानामिववारणानाम्॥4.28.31॥<br>
मार्गानुगःशैलवनानुसारीसम्प्रस्थितोमेघरवंनिशम्य।<br>
युद्धाभिकामःप्रतिनागशङ्कीमत्तोगजेन्दःप्रतिसन्निवृत्तः॥4.28.32॥<br>
क्वचित्प्रगीताइवषट्पदौघैःक्वचित्प्रनृत्ताइवनीलकण्ठैः।<br>
क्वचित्प्रमत्ताइववारणेन्द्रैर्विभान्त्यनेकाश्रयिणोवनान्ताः॥4.28.33॥<br>
कदम्बसर्जार्जुनकन्दलाढ्यावनान्तभूमिर्नववारिपूर्णा।<br>
मयूरमत्ताभिरुतप्रनृत्तैरापानभूमिप्रतिमाविभाति॥4.28.34॥<br>
मुक्तासकाशंसलिलंपतद्वैसुनर्मलंपत्त्रपुटेषुलग्नम्।<br>
हृष्टाविवर्णच्छदनाविहङ्गाःसुरेन्द्रदत्तंतृषिताःपिबन्ति॥4.28.35॥<br>
षट्पादतन्त्रीमधुराभिधानंप्लवङ्गमोदीरितकण्ठतालम्।<br>
आविष्कृतंमेघमृदङ्गनादैर्वनेषुसङ्गीतमिवप्रवृत्तम्॥4.28.36॥<br>
क्वचित्प्रनृत्तैःक्वचिदुन्नदद्भिःक्वचिच्चवृक्षाग्रनिषण्णकायैः।<br>
व्यालम्बबर्हाभरणैर्मयूरैर्वनेषुसङ्गीतमिवप्रवृत्तम्॥4.28.37॥<br>
स्वनैर्घनानांप्लवगाःप्रबुद्धाविहायनिद्रांचिरसन्निरुद्धाम्।<br>
अनेकरूपाकृतिवर्णनादानवाम्बुधाराभिहतानदन्ति॥4.28.38॥<br>
नद्यःसमुद्वाहितचक्रवाकास्तटानिशीर्णान्यपवाहयित्वा।<br>
दृप्तानवप्राभृतपूर्णभोगाद्रुतंस्वभार्तारमुपोपयान्ति॥4.28.39॥<br>
नीलेषुनीलाःप्रविभान्तिसक्तामेघेषुमेघानववारिपूर्णाः।<br>
दवाग्निदग्धेषुदवाग्निदग्धाःशैलेषुशैलाइवबद्धमूलाः॥4.28.40॥<br>
प्रहृष्टसन्नादितबर्हिणानिसशक्रगोपाकुलशाद्वलानि।<br>
चरन्तिनीपार्जुनवासितानिगजाःसुरम्याणिवनान्तराणि॥4.28.41॥<br>
नवाम्बुधाराहतकेसराणिद्रुतंपरित्यज्यसरोरुहाणि।<br>
कदम्बपुषाणिसकेसराणिनवानिहृष्टाभ्रमराःपतन्ति॥4.28.42॥<br>
मत्तागजेन्द्रामुदितागजेन्द्रावनेषुविश्रान्ततरामृगेन्द्राः।<br>
रम्यानगेन्द्रानिभृतानरेन्द्राःप्रक्रीडितोवारिधरैःसुरेन्द्रः॥4.28.43॥<br>
मेघाःसमुद्भूतसमुद्रनादामहाजलोघैर्गगनावलम्बाः।<br>
नदीस्तटाकानिसरांसिवापीर्महींचकृत्स्नामपवाहयन्ति॥4.28.44॥<br>
वर्षप्रवेगाविपुलाःपतन्तीप्रवान्तिवाताःसमुदीर्णघोषाः।<br>
प्रनष्टकूलाःप्रवहन्तिशीघ्रंनद्योजलैर्विप्रतिपन्नमार्गाः॥4.28.45॥<br>
नरैर्नरन्द्राइवपर्वतेन्द्राःसुरेन्द्रदत्तैःपवनोपनीतैः।<br>
घनाम्बुकुम्भैरभिषिच्यमानारूपंश्रियंस्वामिवदर्शयन्ति॥4.28.46॥<br>
घनोपगूढंगगनंसतारंनभास्करोदर्शनमभ्युपैति।<br>
नवैर्जलौघैर्धरणीविसृप्तातमोविलिप्तानदिशःप्रकाशाः॥4.28.47॥<br>
महान्तिकूटानिमहीधराणांधाराभिधौतान्यधिकंविभान्ति।<br>
महाप्रमाणैर्विपुलैःप्रपातैर्मुक्ताकलापैरिवलम्बमानैः॥4.28.48॥<br>
शैलोपलप्रस्खलमानवेगाःशैलोत्तमानांविपुलाःप्रपाताः।<br>
गुहासुसन्नादितबर्हिणासुहाराविकीर्यन्तइवाभिभान्ति॥4.28.49॥<br>
शीघ्रप्रवेगाविपुलाःप्रपातानिर्धौतशृङ्गोपतलागिरीणाम्।<br>
मुक्ताकलापप्रतिमाःपतन्तोमहागुहोत्सङ्गतलैर्ध्रियन्ते॥4.28.50॥<br>
सुरतामर्दविच्छिन्नाःस्वर्गस्त्रीहारमौक्तिकाः।<br>
पतन्तीवाकुलादिक्षुतोयधराःसमन्ततः॥4.28.51॥<br>
निलीयमानैर्विहगैर्निमीलद्भिश्चपङ्कजैः।<br>
विकसन्त्याचमालत्यागतोऽस्तंज्ञायतेरविः॥4.28.52॥<br>
वृत्तायात्रानरेन्द्राणांसेनाप्रतिनिवर्तते।<br>
वैराणिचैवमार्गाश्चसलिलेनसमीकृताः॥4.28.53॥<br>
मासिप्रोष्ठपदेब्रह्मब्रणानांविवक्षताम्।<br>
अयमध्यायसमयःसामगानामुपस्थितः॥4.28.54॥<br>
निवृत्तकर्मायतनोनूनंसञ्चितसञ्चयः।<br>
आषाढीमभ्युपगतोभरतःकोसलाधिपः॥4.28.55॥<br>
नूनमापूर्यमाणायाःसरय्वावर्धतेरयः।<br>
मांसमीक्ष्यसमायान्तमयोध्यायाइवस्वनः॥4.28.56॥<br>
इमाःस्फीतगुणावर्षाःसुग्रीवःसुखमश्नुते।<br>
विजितारिःसदारश्चराज्येमहतिचस्थितः॥4.28.57॥<br>
अहंतुहृतदारश्चराज्याच्चमहतश्च्युतः।<br>
नदीकूलमिवक्लिन्नमवसीदामिलक्ष्मण॥4.28.58॥<br>
शोकश्चममविस्तीर्णोवर्षाश्चभृशदुर्गमाः।<br>
रावणश्चमहान्शत्रुरपारंप्रतिभातिमे॥4.28.59॥<br>
अयात्रांचैवदृष्ट्वेमांमार्गांश्चभृशदुर्गमान्।<br>
प्रणतेचैवसुग्रीवेनमयाकिञ्चिदीरितम्॥4.28.60॥<br>
अपिचातिपरिक्लिष्टंचिराद्दारैःसमागतम्।<br>
आत्मकार्यगरीयस्त्वाद्वक्तुंनेच्छामिवानरम्॥4.28.61॥<br>
स्वयमेवहिविश्रम्यज्ञात्वाकालमुपागतम्।<br>
उपकारंचसुग्रीवोवेत्स्यतेनात्रसंशयः॥4.28.62॥<br>
तस्मात्कालप्रतीक्षोऽहंस्थितोऽस्मिशुभलक्षण।<br>
सुग्रीवस्यनदीनांचप्रसादमनुपालयन्॥4.28.63॥<br>
उपकारेणवीरोहिप्रतिकारेणयुज्यते।<br>
अकृतज्ञोऽप्रतिकृतोहन्तिसत्त्ववतांमनः॥4.28.64॥<br>
तमेवमुक्तःप्रणिधायलक्ष्मणःकृताञ्जलिस्तत्प्रतिपूज्यभाषितम्।<br>
उवाचरामंस्वभिरामदर्शनंप्रदर्शयन्दर्शनमात्मनःशुभम्॥4.28.65॥<br>
यथोक्तमेतत्तवसर्वमीप्सितंनरेन्द्रकर्तानचिराद्धरीश्वरः।<br>
शरत्प्रतीक्षःक्षमतामिमंभवान्जलप्रपातंरिपुनिग्रहेधृतः॥4.28.66॥</div></div><script>ac.playbackRate=0.5</script></body>
</html>