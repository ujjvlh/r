<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-035-Tharaya_Lakshmana_Santhvanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तथाब्रुवाणंसौमित्रिंप्रदीप्तमिवतेजसा।<br>
अब्रवील्लक्ष्मणंताराताराधिपनिभानना॥4.35.1॥<br>
नैवंलक्ष्मणवक्तव्योनायंपरुषमर्हति।<br>
हरीणामीश्वरःश्रोतुंतववक्त्राद्विषेषतः॥4.35.2॥<br>
नैवाकृतज्ञःसुग्रीवोनशठोनापिदारुणः।<br>
नैवानृतकथोवीरनजिह्मश्चकपीश्वरः॥4.35.3॥<br>
उपकारंकृतंवीरोनाप्ययंविस्मृतःकपिः।<br>
रामेणवीरसुग्रीवोयदन्यैर्दुष्करंरणे॥4.35.4॥<br>
रामप्रसादात्कीर्तिंचकपिराज्यंचशाश्वतम्।<br>
प्राप्तवानिहसुग्रीवोरुमांमांचपरन्तप॥4.35.5॥<br>
सुदुःखंशयितःपूर्वंप्राप्येदंसुखमुत्तमम्।<br>
प्राप्तकालंनजानीतेविश्वामित्रोयथामुनिः॥4.35.6॥<br>
घृताच्यांकिलसंसक्तोदशवर्षाणिलक्ष्मण।<br>
अहोऽमन्यतधर्मात्माविश्वामित्रोमहामुनिः॥4.35.7॥<br>
सहिप्राप्तंनजानीतेकालंकालविदांवरः।<br>
विश्वामित्रोमहातेजाःकिंपुनर्यःपृथग्जनः॥4.35.8॥<br>
देहधर्मंगतस्यास्यपरिश्रान्तस्यलक्ष्मण।<br>
अवितृप्तस्यकामेषुकामंक्षन्तुमिहार्हसि॥4.35.9॥<br>
नचरोषवशंतातगन्तुमर्हसिलक्ष्मण।<br>
निश्चयार्थमविज्ञायसहसाप्राकृतोयथा॥4.35.10॥<br>
सत्त्वयुक्ताहिपुरुषास्त्वद्विधाःपुरुषर्षभ।<br>
अविमृश्यनरोषस्यसहसायान्तिवश्यताम्॥4.35.11॥<br>
प्रसादयेत्वांधर्मज्ञसुग्रीवार्थेसमाहिता।<br>
महान्रोषसमुत्पन्नःसंरम्भस्त्यज्यतामयम्॥4.35.12॥<br>
रुमांमांकरिराज्यंचधनधान्यवसूनिच।<br>
रामप्रियार्थंसुग्रीवस्त्यजेदितिमतिर्मम॥4.35.13॥<br>
समानेष्यतिसुग्रीवःसीतयासहराघवम्।<br>
शशाङ्कमिवरोहिण्यानिहत्वारावणंरणे॥4.35.14॥<br>
शतकोटिसहस्राणिलङ्कायांकिलराक्षसाः।<br>
अयुतानिचषट्त्रिंशत्सहस्राणिशतानिच॥4.35.15॥<br>
अहत्वातांश्चदुर्धर्षान्राक्षसान्कामरूपिणः।<br>
नशक्योरावणोहन्तुंयेनसामैथिलीहृता॥4.35.16॥<br>
तेनशक्यारणेहन्तुमसहायेनलक्ष्मण।<br>
रावणःक्रूरकर्माचसुग्रीवेणविशेषतः॥4.35.17॥<br>
एवमाख्यातवान्वालीसह्यभिज्ञोहरीश्वरः।<br>
आगमस्तुनमेव्यक्तःश्रवात्तस्माद्ब्रवीम्यहम्॥4.35.18॥<br>
त्वत्सहायनिमित्तंवैप्रेषिताहरिपुङ्गवाः।<br>
आनेतुंवानरान्युद्धेसुबहून्हरियूथपान्॥4.35.19॥<br>
तांश्चप्रतीक्षमाणोऽयंविक्रान्तान्सुमहाबलान्।<br>
राघवस्यार्थसिद्ध्यर्थंननिर्यातिहरीश्वरः॥4.35.20॥<br>
कृताऽत्रसंस्थासौमित्रेसुग्रीवेणयथापुरा।<br>
अद्यतैर्वानरैःसर्वैरागन्तव्यंमहाबलैः॥4.35.21॥<br>
अद्यत्वामुपयास्यन्तिजहिकोपमरिन्दम।<br>
कोट्योऽनेकास्तुकाकुत्स्थकपीनांदीप्ततेजसाम्॥4.35.22॥<br>
तवहिमुखमिदंनिरीक्ष्यकोपात्क्षतजनिभेनयनेनिरीक्षमाणाः।<br>
हरिवरवनितानयान्तिशान्तिंप्रथमभयस्यहिशङ्किताःस्मसर्वाः॥4.35.23॥</div></div><script>ac.playbackRate=0.5+parseInt(slider.value)/200</script></body>
</html>