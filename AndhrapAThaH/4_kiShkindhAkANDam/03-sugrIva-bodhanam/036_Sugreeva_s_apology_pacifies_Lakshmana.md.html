<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-036-Sugreeva_Krutham_Lakshmana_Samashvasanam.mp3" type="audio/mpeg"></audio><br>
<br>
<br>
इत्युक्तस्तारयावाक्यंप्रश्रितंधर्मसंहितम्।<br>
मृदुस्वभावःसौमित्रिःप्रतिजग्राहतद्वचः॥4.36.1॥<br>
तस्मिन्प्रतिगृहीतेतुवाक्येहरिगणेश्वरः।<br>
लक्ष्मणात्सुमहत्त्रासंवस्त्रंक्लिन्नमिवात्यजत्॥4.36.2॥<br>
ततःकण्ठगतंमाल्यंचित्रंबहुगुणंमहत्।<br>
चिच्छेदविमदश्चासीत्सुग्रीवोवानरेश्वरः॥4.36.3॥<br>
सलक्ष्मणंभीमबलंसर्ववानरसत्तमः।<br>
अब्रवीत्प्रश्रितंवाक्यंसुग्रीवःसम्प्रहर्षयन्॥4.36.4॥<br>
प्रनष्टाश्रीश्चकीर्तिश्चकपिराज्यंचशाश्वतम्।<br>
रामप्रसादात्सौमित्रेपुनःप्राप्तमिदंमया॥4.36.5॥<br>
कःशक्तस्तस्यदेवस्यख्यातस्यस्वेनकर्मणा।<br>
तादृशंविक्रमंवीरप्रतिकर्तुमरिन्दम॥4.36.6॥<br>
सीतांप्रप्स्यतिधर्मात्मावधिष्यतिचरावणम्।<br>
सहायमात्रेणमयाराघवःस्वेनतेजसा॥4.36.7॥<br>
सहायकृत्यंकिंतस्ययेनसप्तमहाद्रुमाः।<br>
शैलश्चवसुधाचैवबाणेनैकेनदारिताः॥4.36.8॥<br>
धनुर्विस्फारयाणस्ययस्यशब्देनलक्ष्मण।<br>
सशैलाकम्पिताभूमिःसहायैस्तस्यकिन्नुवै॥4.36.9॥<br>
अनुयात्रांनरेन्द्रस्यकरिष्येऽहंनरर्षभ।<br>
गच्छतोरावणंहन्तुंवैरिणंसपुरःसरम्॥4.36.10॥<br>
यदिकिञ्चिदतिक्रान्तंविश्वासात्प्रणयेनवा।<br>
प्रेष्यस्यक्षमितव्यंमेनकश्चिन्नापराध्यति॥4.36.11॥<br>
इतितस्यब्रुवाणस्यसुग्रीवस्यमहात्मनः।<br>
अभवील्लक्ष्मणःप्रीतःप्रेम्णाचैवमुवाचह॥4.36.12॥<br>
सर्वथाहिममभ्रातासनाथोवानरेश्वर।<br>
त्वयानाथेनसुग्रीवप्रश्रितेनविशेषतः॥4.36.13॥<br>
यस्तेप्रभावःसुग्रीवय़च्चतेशौचमार्जवम्।<br>
अर्हस्त्वंकपिराज्यस्यश्रियंभोक्तुमनुत्तमाम्॥4.36.14॥<br>
सहायेनचसुग्रीवत्वयारामःप्रतापवान्।<br>
वधिष्यतिरणेशत्रूनचिरान्नात्रसंशयः॥4.36.15॥<br>
धर्मज्ञस्यकृतज्ञस्यसङ्ग्रामेष्वनिवर्तिनः।<br>
उपपन्नंचयुक्तंचसुग्रीवतवभाषितम्॥4.36.16॥<br>
दोषज्ञःसतिसामर्थ्येकोऽन्येभाषितुमर्हति।<br>
वर्जयित्वाममज्येष्ठंत्वांचवानरसत्तम॥4.36.17॥<br>
सदृशश्चासिरामस्यविक्रमेणबलेनच।<br>
सहायोदैवतैर्दत्तश्चिरायहरिपुङ्गव॥4.36.18॥<br>
किन्तुशीघ्रमितोवीरनिष्क्रामत्वंमयासह।<br>
सान्त्वयस्ववयस्यंत्वंभार्याहरणकर्शितम्॥4.36.19॥<br>
यच्चशोकाभिभूतस्यश्रुत्वारामस्यभाषितम्।<br>
मयात्वंपरुषाण्युक्तस्तच्चत्वंक्षन्तुमर्हसि॥4.36.20॥<script>ac.playbackRate=0.5</script>