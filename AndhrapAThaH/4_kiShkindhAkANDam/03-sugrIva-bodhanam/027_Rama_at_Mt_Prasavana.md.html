<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-027-Ramasya_Prasravana_Girinivasaha.mp3" type="audio/mpeg"></audio><br>
<br>
<br>
अभिषिक्तेतुसुग्रीवेप्रविष्टेवानरेगुहाम्।<br>
आजगामसहभ्रात्रारामःप्रस्रवणंगिरिम्॥4.27.1॥<br>
शार्दूलमृगसङ्घुष्टंसिंहैर्भीमरवैर्वृतम्।<br>
नानागुल्मलतागूढंबहुपादपसङ्कुलम्॥4.27.2॥<br>
ऋक्षवानरगोपुच्छैर्मार्जारैश्चनिषेवितम्।<br>
मेघराशिनिभंशैलंनित्यंशुचिजलाश्रयम्॥4.27.3॥<br>
तस्यशैलस्यशिखरेमहतीमायतांगुहाम्।<br>
प्रत्यगृह्णतवासार्थंरामःसौमित्रिणासह॥4.27.4॥<br>
कालयुक्तंमहद्वाक्यमुवाचरघुनन्दनः।<br>
विनीतंभ्रातरंभ्रातालक्ष्मणंलक्ष्मिवर्धनम्॥4.27.5॥<br>
इयंगिरिगुहारम्याविशालायुक्तमारुता।<br>
अस्यांवसावसौमित्रेवर्षरात्रमरिन्दम॥4.27.6॥<br>
गिरिशृङ्गमिदंरम्यमुन्नतंपार्थिवात्मज।<br>
श्वेताभिःकृष्णताम्राभिःशिलाभिरुपशोभितम्॥4.27.7॥<br>
नानाधातुसमाकीर्णंदरीनिर्झरशोभितम्।<br>
विविधैर्वृक्षषण्डैश्चचारुचित्रलतावृतम्॥4.27.8॥<br>
नानाविहगसङ्घुष्टंमयूररवनादितम्।<br>
मालतीकुन्दगुल्मैश्चसिन्दुवारकुरण़्टकैः॥4.27.9॥<br>
कदम्बार्जुनसर्जैश्चपुष्पितैरुपशोभितम्॥4.27.10॥<br>
इयंचनलिनीरम्याफुल्लपङ्कजमण्डिता।<br>
नातिदूरेगुहायानौभविष्यतिनृपात्मज॥4.27.11॥<br>
प्रागुदक्प्रवणेदेशेगुहासाधुभविष्यति।<br>
पश्चाच्चैवोन्नतासौम्यनिवातेयंभविष्यति॥4.27.12॥<br>
गुहाद्वारेचसौमित्रेशिलासमतलाशुभा।<br>
श्लक्ष्णाचैवायताचैवभिन्नाञ्जनचयोपमा॥4.27.13॥<br>
गिरिशृङ्गमिदंतातपश्यचोत्तरतःशुभम्।<br>
भिन्नाञ्जनचयाकारमम्भोधरमिवोत्थितम्॥4.27.14॥<br>
दक्षिणस्यामपिदिशिस्थितंश्वेतमिवापरम्।<br>
कैलासशिखरप्रख्यंनानाधातुविभूषितम्॥4.27.15॥<br>
प्राचीनवाहिनींचैवनदींभृशमकर्दमाम्।<br>
गुहायाःपूर्वतःपश्यत्रिकूटेजाह्नवीमिव॥4.27.16॥<br>
चम्पकैस्तिलैस्तालैस्तमालैरतिमुक्तकैः।<br>
पद्मकैःसरलैश्चैवअशोकैश्चैवशोभिताम्॥4.27.17॥<br>
वानीरैस्तिमिशैश्चैववकुलैःकेतकैर्धवैः।<br>
हिन्तालैस्तिरिटैर्नीपैर्वेत्रकैःकृतमालकैः॥4.27.18॥<br>
तीरजैःशोभिताभातिनानारूपैस्ततस्ततः।<br>
वसनाभरणोपेताप्रमदेवाभ्यलङ्कृता॥4.27.19॥<br>
शतशःपक्षिसङ्घैश्चनानानादैर्विनादिता।<br>
एकैकमनुरक्तैश्चचक्रवाकैरलङ्कृता॥4.27.20॥<br>
पुलिनैरतिरम्यैश्चहंससारससेवितैः।<br>
प्रहसन्तीवभात्यैषानारीसर्वविभूषिता॥4.27.21॥<br>
क्वचिन्नीलोत्पलच्छन्नाभातिरक्तोत्पलैःक्वचित्।<br>
क्वचिदाभातिशुक्लैश्चदिव्यैःकुमुदकुड्मलैः॥4.27.22॥<br>
पारिप्लवशतैर्जुष्टाबर्हिणक्रौञ्चनादिता।<br>
रमणीयानदीसौम्यमुनिसङ्घैर्निषेविता॥4.27.23॥<br>
पश्यचन्दनवृक्षाणांपड्क्तीःसुरचिताइव।<br>
ककुभानांचदृश्यन्तेमनसेवोदिताःसमम्॥4.27.24॥<br>
अहोसुरमणीयोऽयंदेशःशत्रुनिषूदन।<br>
दृढंरंस्यावसौमित्रेसाध्वत्रनिवसावहै॥4.27.25॥<br>
इतश्चनातिदूरेसाकिष्कन्धाचित्रकानना।<br>
सुग्रीवस्यपुरीरम्याभविष्यतिनृपात्मज॥4.27.26॥<br>
गीतवादित्रनिर्घोषःश्रूयतेजयतांवर।<br>
नर्दतांवानराणांचमृदङ्गाडम्बरैःसह॥4.27.27॥<br>
लब्ध्वाभार्यांकपिवरःप्राप्यराज्यंसुहृद्वृतः।<br>
ध्रुवंनन्दतिसुग्रीवःसम्प्राप्यमहतींश्रियम्॥4.27.28॥<br>
इत्युक्त्वान्यवसत्तत्रराघवःसहलक्ष्मणः।<br>
बहुदृश्यदरीकुञ्जेतस्मिन्प्रस्रवणेगिरौ॥4.27.29॥<br>
वसतस्तस्यरामस्यरतिरल्पापिनाभवत्।<br>
हृतांहिभार्यांस्मरतःप्राणेभ्योऽपिगरीयसीम्॥4.27.30॥<br>
उदयाभ्युदितंदृष्ट्वाशशाङ्कंचविशेषतः।<br>
आविवेशनतंनिद्रानिशासुशयनंगतम्॥4.27.31॥<br>
तत्समुत्थेनशोकेनबाष्पोपहतचेतसम्।<br>
तंशोचमानंकाकुत्स्थंनित्यंशोकपरायणम्॥4.27.32॥<br>
तुल्यदुःखोऽब्रवीद्भ्रातालक्ष्मणोऽनुनयन्वचः॥4.27.33॥<br>
अलंवीरव्यथांगत्वानत्वंशोचितुमर्हसि।<br>
शोचतोव्यवसीदन्तिसर्वार्थाविदितंहिते॥4.27.34॥<br>
भवान्क्रियापरोलोकेभवान्दैवपरायणः।<br>
आस्तिकोधर्मशीलश्चव्यवसायीचराघव॥4.27.35॥<br>
नह्यव्यवसितःशुत्रुंराक्षसंतंविशेषतः।<br>
समर्थस्त्वंरणेहन्तुंविक्रमैर्जिह्मकारिणम्॥4.27.36॥<br>
समुन्मूलयशोकंत्वंव्यवसायंस्थिरंकुरु।<br>
ततःसपरिवारंतंनिर्मूलंकुरुराक्षसम्॥4.27.37॥<br>
पृथिवीमपिकाकुत्स्थससागरवनाचलाम्।<br>
परिवर्तयितुंशक्तःकिमङ्गपुनरावणम्॥4.27.38॥<br>
शरत्कालंप्रतीक्षस्वप्रावृट्कालोऽयमागतः।<br>
ततःसराष्ट्रंसगणंरावणंत्वंवधिष्यसि॥4.27.39॥<br>
अहंतुखलुतेवीर्यंप्रसुप्तंप्रतिबोधये।<br>
दीप्तैराहुतिभिःकालेभस्मच्छन्नमिवानलम्॥4.27.40॥<br>
लक्ष्मणस्यतुतद्वाक्यंप्रतिपूज्यहितंशुभम्।<br>
राघवःसुहृदंस्निग्धमिदंवचनमब्रवीत्॥4.27.41॥<br>
वाच्यंयदनुरक्तेनस्निग्धेनचहितेनच।<br>
सत्यविक्रमयुक्तेनतदुक्तंलक्ष्मणत्वया॥4.27.42॥<br>
एषशोकःपरित्यक्तःसर्वकार्यावसादकः।<br>
विक्रमेष्वप्रतिहतंतेजःप्रोत्साहयाम्यहम्॥4.27.43॥<br>
शरत्कालंप्रतीक्षिष्येस्थितोऽस्मिवचनेतव।<br>
सुग्रीवस्यनदीनांचप्रसादमनुपालयन्॥4.27.44॥<br>
उपकारेणवीरस्तुप्रतिकारेणयुज्यते।<br>
अकृतज्ञोऽप्रतिकृतोहन्तिसत्त्ववतांमनः॥4.27.45॥<br>
अथैवमुक्तःप्रणिधायलक्ष्मणःकृताञ्जलिस्तत्प्रतिपूज्यभाषितम्।<br>
उवाचरामंस्वभिरामदर्शनंप्रदर्शयन्दर्शनमात्मनःशुभम्॥4.27.46॥<br>
यथोक्तमेतत्तवसर्वमीप्सितंनरेन्द्रकर्तानचिराद्धरीश्वरः।<br>
शरत्प्रतीक्षःक्षमतामिमंभवान्जलप्रपातंरिपुनिग्रहेधृतः॥4.27.47॥<br>
नियम्यकोपंप्रतिपाल्यतांशरत्क्षमस्वमासांश्चतुरोमयासह।<br>
वसाचलेऽस्मिन्मृगराजसेवितेसंवर्धयन्शत्रुवधेसमुद्यमम्॥4.27.48॥<script>ac.playbackRate=0.5</script>