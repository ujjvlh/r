<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-033-Tharaya_Lakshmana_Prasadhanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
अथप्रतिसमादिष्टोलक्ष्मणःपरवीरहा।<br>
प्रविवेषगुहांघोरांकिष्किन्धांरामशासनात्॥4.33.1॥<br>
द्वारस्थाहरयस्तत्रमहाकायामहाबलाः।<br>
बभूवुर्लक्ष्मणंदृष्ट्वासर्वेप्राञ्जलयःस्थिताः॥4.33.2॥<br>
निःश्वसन्तंतुतंदृष्ट्वाक्रुद्धंदशरथात्मजम्।<br>
बभूवुर्हरयस्त्रस्तानचैनंपर्यवारयन्॥4.33.3॥<br>
सतांरत्नमयींश्रीमान्दिव्यांपुष्पितकाननाम्।<br>
रम्यांरत्नसमाकीर्णांददर्शमहतींगुहाम्॥4.33.4॥<br>
हर्म्यप्रासादसम्बाधांनानापण्योपशोभिताम्।<br>
सर्वकामफलैर्वृक्षैःपुष्पितैरुपशोभिताम्॥4.33.5॥<br>
देवगन्धर्वपुत्रैश्चवानरैःकामरूपिभिः।<br>
दिव्यमाल्याम्बरधरैःशोभितांप्रियदर्शनैः॥4.33.6॥<br>
मैरेयाणांमधूनांचसम्मोदितमहापथाम्।<br>
ददर्शगिरिनद्यश्चविमलास्तत्रराघवः॥4.33.7॥<br>
अङ्गदस्यगृहंरम्यंमैन्दस्यद्विविदस्यच।<br>
गवयस्यगवाक्षस्यगजस्यशरभस्यच॥4.33.8॥<br>
विद्युन्मालेश्चसम्पातेःसूर्याक्षस्यहनूमतः।<br>
वीरबाहोःसुबाहोश्चनलस्यचमहात्मनः॥4.33.9॥<br>
कुमुदस्यसुषेणस्यतारजाम्बवतोस्तथा।<br>
दधिवक्त्रस्यनीलस्यसुपाटलसुनेत्रयोः॥4.33.10॥<br>
एतेषांकपिमुख्यानांराजमार्गेमहात्मनाम्।<br>
ददर्शगृहमुख्यानिमहासाराणिलक्ष्मणः॥4.33.11॥<br>
पाण्डुराभ्रप्रकाशानिदिव्यमाल्ययुतानिच।<br>
प्रभूतधनाधान्यानिस्त्रीरत्नैःशोभितानिच॥4.33.12॥<br>
पाण्डुरेणतुसालेनपरिक्षिप्तंदुरासदम्।<br>
वानरेन्द्रगृहंरम्यंमहेन्द्रसदनोपमम्॥4.33.13॥<br>
शुक्लैःप्रासादशिखरैःकैलासशिखरोपमैः।<br>
सर्वकामफलैर्वृक्षैःपुष्पितैरुपशोभितम्॥4.33.14॥<br>
महेन्द्रदत्तैःश्रीमद्भिर्नीलजीमूतसन्निभैः।<br>
दिव्यपुष्पफलैर्वृक्षैःशीतच्छायैर्मनोरमैः॥4.33.15॥<br>
हरिभिःसंवृतद्वारंबलिभिःशस्त्रपाणिभिः।<br>
दिव्यमाल्यावृतंशुभ्रंतप्तकाञ्चनतोरणम्॥4.33.16॥<br>
सुग्रीवस्यगृहंरम्यंप्रविवेशमहाबलः।<br>
अवार्यमाणःसौमित्रिर्महाभ्रमिवभास्करः॥4.33.17॥<br>
ससप्तकक्ष्याधर्मात्मानानाजनसमाकुलाः।<br>
प्रविश्यसुमहद्गुप्तंददर्शान्तःपुरंमहत्॥4.33.18॥<br>
हैमराजतपर्यङ्कैर्बहुभिश्चवरासनैः।<br>
महार्हास्तरणोपेतैस्तत्रतत्रोपशोभितम्॥4.33.19॥<br>
प्रविशन्नेवसततंशुश्रावमधुरस्वरम्।<br>
तन्त्रीगीतसमाकीर्णंसमगीतपदाक्षरम्॥4.33.20॥<br>
बह्वीश्चविविधाकारारूपयौवनगर्विताः।<br>
स्त्रियःसुग्रीवभवनेददर्शसमहाबलः॥4.33.21॥<br>
दृष्ट्वाऽभिजनसम्पन्नाश्चित्रमाल्यकृतस्नजः।<br>
फलमाल्यकृतव्यग्राभूषणोत्तमभूषिताः॥4.33.22॥<br>
नातृप्तान्नापिचाव्यग्रान्नानुदात्तपरिच्छदान्।<br>
सुग्रीवानुचरांश्चापिलक्षयामासलक्ष्मणः॥4.33.23॥<br>
कूजितंनूपुराणांचकाञ्चीनांनिनदंतथा।<br>
सन्निशम्यततःश्रीमान्सौमित्रिर्लज्जितोऽभवत्॥4.33.24॥<br>
रोषवेगप्रकुपितःश्रुत्वाचाभरणस्वनम्।<br>
चकारज्यास्वनंवीरोदिशःशब्देनपूरयन्॥4.33.25॥<br>
चारित्रेणमहाबाहुरपकृष्टःसलक्ष्मणः।<br>
तस्थावेकान्तमाश्रित्यरामशोकसमन्वितः॥4.33.26॥<br>
तेनचापस्वनेनाथसुग्रीवःप्लवगाधिपः।<br>
विज्ञायागमनंत्रस्तःसञ्चचालवरासनात्॥4.33.27॥<br>
अङ्गदेनयथामह्यंपुरस्तात्प्रतिवेदितम्।<br>
सुव्यक्तमेषसम्प्राप्तःसौमित्रिर्भ्रातृवत्सलः॥4.33.28॥<br>
अङ्गदेनसमाख्यातंज्यास्वनेनचवानरः।<br>
बुबुधेलक्ष्मणंप्राप्तंमुखंचास्यव्यशुष्यत॥4.33.29॥<br>
ततस्तारांहरिश्रेष्ठःसुग्रीवःप्रियदर्शनाम्।<br>
उवाचहितमव्यग्रस्त्राससम्भ्रान्तमानसः॥4.33.30॥<br>
किन्नुतत्कारणंसुभ्रुप्रकृत्यामृदुमानसः।<br>
सरोषइवसम्प्राप्तोयेनायंराघवानुजः॥4.33.31॥<br>
किंपश्यसिकुमारस्यरोषस्थानमनिन्दिते।<br>
नखल्वकारणेकोपमाहरेन्नरसत्तमः॥4.33.32॥<br>
यदस्यकृतमस्माभिर्बुध्यसेकिञ्चिदप्रियम्।<br>
तद्बुद्ध्यासम्प्रधार्याशुक्षिप्रमर्हसिभाषितुम्॥4.33.33॥<br>
अथवास्वयमेवैनंद्रष्टुमर्हसिभाषितुम्।<br>
वचनैःसान्त्वयुक्तैश्चप्रसादयितुमर्हसि॥4.33.34॥<br>
त्वद्दर्शनविशुद्धात्मानसकोपंकरिष्यति।<br>
नहिस्त्रिषुमहात्मानःक्वचिर्त्कुवन्तिदारुणम्॥4.33.35॥<br>
त्वयासान्त्वैरुपक्रान्तंप्रसन्नेन्द्रियमानसम्।<br>
ततःकमलपत्त्राक्षंद्रक्ष्याम्यहमरिन्दमम्॥4.33.36॥<br>
साप्रस्खलन्तीमदविह्वलाक्षीप्रलम्बकाञ्चीगुणहेमसूत्रा।<br>
सलक्षणालक्ष्मणसन्निधानंजगामतारानमिताङ्गयाष्टिः॥4.33.37॥<br>
सतांसमीक्ष्यैवहरीशपत्नींतस्थावुदासीनतयामहात्मा।<br>
अवाङ्मुखोऽभून्मनुजेन्द्रपुत्रःस्त्रीसन्निकर्षाद्विनिवृत्तकोपः॥4.33.38॥<br>
सापानयोगाद्विनिवृत्तलज्जादृष्टिप्रसादाच्चनरेन्द्रसूनोः।<br>
उवाचताराप्रणयप्रगल्भंवाक्यंमहार्थंपरिसान्त्वपूर्वम्॥4.33.39॥<br>
किंकोपमूलंमनुजेन्द्रपुत्रकस्तेनसन्तिष्ठतिवाङ्निदेशे।<br>
कःशुष्कवृक्षंवनमापतन्तंदवाग्निमासीदतिनिर्विशङ्कः॥4.33.40॥<br>
सतस्यावचनंश्रुत्वासान्त्वपूर्वमसंशयम्।<br>
भूयःप्रणयदृष्टार्थंलक्ष्मणोवाक्यमब्रवीत्॥4.33.41॥<br>
किमयंकामवृत्तस्तेलुप्तधर्मार्थसङ्ग्रहः।<br>
भर्ताभर्तृहितेयुक्तेनचैनमवबुध्यसे॥4.33.42॥<br>
नचिन्तयतिराज्यार्थंनास्मान्शोकपरायणान्।<br>
सामात्यपरिषत्तारेपानमेवोपसेवते॥4.33.43॥<br>
समासांश्चतुरःकृत्वाप्रमाणंप्लवगेश्वरः।<br>
व्यीतीतांस्तान्मदव्यग्रोविहरन्नावबुध्यते॥4.33.44॥<br>
नहिधर्मार्थसिद्ध्यर्थंपानमेवंप्रशस्यते।<br>
पानादर्थश्चधर्मश्चकामश्चपरिहीयते॥4.33.45॥<br>
धर्मलोपोमहांस्तावत्कृतेह्यप्रतिकुर्वतः।<br>
अर्थलोपश्चमित्रस्यनाशेगुणवतोमहान्॥4.33.46॥<br>
मित्रंह्यर्थगुणश्रेष्ठंसत्यधर्मपरायणम्।<br>
तद्द्वयंतुपरित्यक्तंनतुधर्मेव्यवस्थितम्॥4.33.47॥<br>
तदेवंप्रस्तुतेकार्येकार्यमस्माभिरुत्तरम्।<br>
यत्कार्यंकार्यतत्त्वज्ञेतदुदाहर्तुमर्हसि॥4.33.48॥<br>
सातस्यधर्मार्थसमाधियुक्तंनिशम्यवाक्यंमधुरस्वभावम्।<br>
तारागतार्थेमनुजेन्द्रकार्येविश्वासयुक्तंतमुवाचभूयः॥4.33.49॥<br>
नकोपकालःक्षितिपालपुत्रनचातिकोपःस्वजनेविधेयः।<br>
त्वदर्थकामस्यजनस्यतस्यप्रमादमप्यर्हसिवीरसोढुम्॥4.33.50॥<br>
कोपंकथंनामगुणप्रकृष्टःकुमारकुर्यादपकृष्टसत्त्वे।<br>
कस्त्वद्विधःकोपवशंहिगच्छेत्सत्त्वावरुद्धस्तपसःप्रसूतिः॥4.33.51॥<br>
जानामिरोषंहरिवीरबन्धोर्जानामिकार्यस्यचकालसङ्गम्।<br>
जानामिकार्यंत्वयियत्कृतंनस्तञ्चापिजानामियदत्रकार्यम्॥4.33.52॥<br>
तच्चापिजानामियथाऽविषह्यंबलंनरश्रेष्ठशरीरजस्य।<br>
जानामियस्मिंश्चजनेऽवबद्धंकामेनसुग्रीवमसक्तमद्य॥4.33.53॥<br>
नकामतन्त्रेतवबुद्धिरस्तित्वंवैयथामन्युवशंप्रपन्नः।<br>
नदेशकालौहिनचार्थधर्मावपेक्षतेकामरतिर्मनुष्यः॥4.33.54॥<br>
तंकामवृत्तंममसन्निकृष्टंकामाभियोगाच्चनिवृत्तलज्जम्।<br>
क्षमस्वतावत्परवीरहन्तस्त्वद्भ्रातरंवानरवंशनाथम्॥4.33.55॥<br>
महर्षयोधर्मतपोभिकामाःकामानुकामाःप्रतिबद्धमोहाः।<br>
अयंप्रकृत्याचपलःकपिस्तुकथंनसज्जेतसुखेषुराजा॥4.33.56॥<br>
इत्येवमुक्त्वावचनंमहार्थंसावानरीलक्ष्मणमप्रमेयम्।<br>
पुनःसखेलंमदविह्वलंचभर्तुर्हितंवाक्यमिदंबभाषे॥4.33.57॥<br>
उद्योगस्तुचिराज्ञप्तःसुग्रवेणनरोत्तम।<br>
कामस्यापिविधेयेनतवार्थप्रतिसाधने॥4.33.58॥<br>
आगताहिमहावीर्याहरयःकामरूपिणः।<br>
कोटीशतसहस्राणिनानानगनिवासिनः॥4.33.59॥<br>
तदागच्छमहाबाहोचारित्रंरक्षितंत्वया।<br>
अच्छलंमित्रभावेनसतांदारावलोकनम्॥4.33.60॥<br>
तारयाचाभ्यनुज्ञातस्त्वरयाचापिचोदितः।<br>
प्रविवेशमहाबाहुरभ्यन्तरमरिन्दमः॥4.33.61॥<br>
ततःसुग्रवमासीनंकाञ्चनेपरमासने।<br>
महार्हास्तरणोपेतेददर्शादित्यसन्निभम्॥4.33.62॥<br>
दिव्याभरणचित्राङ्गंदिव्यरूपंयशस्विनम्।<br>
दिव्यमाल्याम्बरधरंमहेन्द्रमिवदुर्जयम्॥4.33.63॥<br>
दिव्याभरणमाल्याभिःप्रमदाभिःसमावृतम्।<br>
संरब्धतररक्ताक्षोबभूवान्तकसन्निभः॥4.33.64॥<br>
रुमांतुवीरःपरिरभ्यगाढंवरासनस्थोवरहेमवर्णः।<br>
ददर्शसौमित्रिमदीनसत्त्वंविशालनेत्रःसुविशालनेत्रम्॥4.33.65॥</div></div><script>ac.playbackRate=0.5</script></body>
</html>