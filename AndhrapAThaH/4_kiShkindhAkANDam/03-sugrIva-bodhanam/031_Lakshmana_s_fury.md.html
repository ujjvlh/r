<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-031-Ramena_Lakshmana_Preshanam.mp3" type="audio/mpeg"></audio><br>
<br>
<br>
सकामिनंदीनमदीनसत्त्वंशोकाभिपन्नंसमुदीर्णकोपम्।<br>
नरेन्द्रसूनुर्नरदेवपुत्रंरामानुजःपूर्वजमित्युवाच॥4.31.1॥<br>
नवानरःस्थास्यतिसाधुवृत्तेनमंस्यतेकर्मफलानुषङ्गान्।<br>
नभोक्ष्यतेवानरराज्यलक्ष्मींतथाहिनाभिक्रमतेऽस्यबुद्धिः॥4.31.2॥<br>
मतिक्षयाद्ग्राम्यसुखेषुसक्तस्तवप्रसादाप्रतिकारबुद्धिः।<br>
हतोऽग्रजंपश्यतुवीरतस्यनराज्यमेवंविगुणस्यदेयम्॥4.31.3॥<br>
नधारयेकोपमुदीर्णवेगंनिहन्मिसुग्रीवमसत्यमद्य।<br>
हरिप्रवीरैःसहवालिपुत्रोनरेन्द्रपत्न्याविचयंकरोतु॥4.31.4॥<br>
तमात्तबाणासनमुत्पतन्तंनिवेदितार्थंरणचण्डकोपम्।<br>
उवाचरामःपरवीरहन्तास्ववेक्षितंसानुनयंचवाक्यम्॥4.31.5॥<br>
नहिवैत्वद्विधोलोकेपापमेवंसमाचरेत्।<br>
पापमार्येणयोहन्तिसवीरःपुरुषोत्तमः॥4.31.6॥<br>
नेदमद्यत्वयाग्राह्यंसाधुवृत्तेनलक्ष्मण।<br>
तांप्रीतिमनुवर्तस्वपूर्ववृत्तंचसङ्गतम्॥4.31.7॥<br>
सामोपहितयावाचारूक्षाणिपरिवर्जयन्।<br>
वक्तुमर्हसिसुग्रीवंव्यतीतंकालपर्यये॥4.31.8॥<br>
सोऽग्रजेनानुशिष्टार्थोयथावत्पुरुषर्षभः।<br>
प्रविवेषपुरींवीरोलक्ष्मणःपरवीरहा॥4.31.9॥<br>
ततःशुभमतिःप्राज्ञोभ्रातुःप्रियहितेरतः।<br>
लक्ष्मणःप्रतिसंरब्धोजगामभवनंकपेः॥4.31.10॥<br>
शक्रबाणासनप्रख्यंधनुःकालान्तकोपमः।<br>
प्रगृह्यगिरिशृङ्गाभंमन्दरःसानुमानिव॥4.31.11॥<br>
यथोक्तकारीवचनमुत्तरंचैवसोत्तरम्।<br>
बृहस्पतिसमोबुद्ध्यामत्वारामानुजस्तथा॥4.31.12॥<br>
कामक्रोधसमुत्थेनभ्रातुःकोपाग्निनावृतः।<br>
प्रभञ्जनइवाप्रीतःप्रययौलक्ष्मणस्तदा॥4.31.13॥<br>
सालतालाश्वकर्णाश्चतरसापातयन्बहून्।<br>
पर्यस्यन्गिरिकूटानिद्रुमानन्यांश्चवेगतः॥4.31.14॥<br>
शिलाश्चशकलीकुर्वन्पद्भ्यांगजइवाशुगः।<br>
दूरमेकपदंत्यक्त्वाययौकार्यवशाद्द्रुतम्॥4.31.15॥<br>
तामपश्यद्वलाकीर्णांहरिराजमहापुरीम्।<br>
दुर्गामिक्ष्वाकुशार्दूलःकिष्किन्धांगिरिसङ्कटे॥4.31.16॥<br>
रोषात्प्रस्फुरमाणोष्ठःसुग्रीवंप्रतिलक्ष्मणः।<br>
ददर्शवानरान्भीमान्किष्किन्धायाबहिश्चरान्॥4.31.17॥<br>
शैलशृङ्गाणिशतशःप्रवृद्धांश्चमहीरुहान्।<br>
जगृहुःकुञ्जरप्रख्यावानराःपर्वतान्तरे॥4.31.18॥<br>
तान्गृहीतप्रहरणान्हरीन्दृष्ट्वातुलक्ष्मणः।<br>
वभूवद्विगुणंक्रुद्धोबह्विन्धनइवानलः॥4.31.19॥<br>
तंतेभयपरिताङ्गाःक्रुद्धंदृष्ट्वाप्लवङ्गमाः।<br>
कालमृत्युयुगान्ताभंशतशोविद्रुतादिशः॥4.31.20॥<br>
ततःसुग्रीवभवनंप्रविश्यहरिपुङ्गवाः।<br>
क्रोधमागमनंचैवलक्ष्मणस्यन्यवेदयन्॥4.31.21॥<br>
तारयासहितःकामीसक्तःकपिवृषोरहः।<br>
नतेषांकपिवीराणांशुश्राववचनंतदा॥4.31.22॥<br>
ततःसचिवसन्दिष्टाहरयोरोमहर्षणाः।<br>
गिरिकुञ्जरमेघाभानगर्यानिर्ययुस्तदा॥4.31.23॥<br>
नखदंष्ट्रायुधाघोराःसर्वेविकृतदर्शनाः।<br>
सर्वेशार्दूलदर्पाश्चसर्वेचविकृताननाः॥4.31.24॥<br>
दशनागबलाःकेचित्केचिद्दशगुणोत्तराः।<br>
केचिन्नागसहस्रस्यबभूवुस्तुल्याविक्रमाः॥4.31.25॥<br>
कृत्स्नांहिकपिभिर्व्याप्तांद्रुमहस्तैर्महाबलैः।<br>
अपश्यल्लक्ष्मणःक्रुद्धःकिष्कन्धांतांदुरसदाम्॥4.31.26॥<br>
ततस्तेहरयःसर्वेप्राकारपरिघान्तरात्।<br>
निष्क्रम्योदग्रसत्त्वास्तुतस्थुराविष्कृतंतदा॥4.31.27॥<br>
सुग्रीवस्यप्रमादंचपूर्वजंचार्तमात्मवान्।<br>
बुद्ध्वाकोपवशंवीरःपुनरेवजगामसः॥4.31.28॥<br>
सदीर्घोष्णमहोच्छ्वासःकोपसंरक्तलोचनः।<br>
बभूवनरशार्दूलःसधूमइवपावकः॥4.31.29॥<br>
बाणशल्यस्फुरज्जिह्वःसायकासनभोगवान्।<br>
स्वतेजोविषसङ्घातःपञ्चास्यइवपन्नगः॥4.31.30॥<br>
तंदीप्तमिवकालाग्निंनागेन्द्रमिवकोपितम्।<br>
समासाद्याङ्गदस्त्रासाद्विषादमगमद्भृशम्॥4.31.31॥<br>
सोऽङ्दंरोषताम्राक्षःसन्दिदेशमहायशाः।<br>
सुग्रीवःकथ्यतांवत्सममागमनमित्युत॥4.31.32॥<br>
एषरामानुजःप्राप्तस्त्वत्सकाशमरिन्दमः।<br>
भ्रातुर्व्यसनसन्तप्तोद्वारितिष्ठतिलक्ष्मणः॥4.31.33॥<br>
तस्यवाक्येयदिरुचिःक्रियतांसाधुवानर।<br>
इत्युक्त्वाशीघ्रमागच्छवत्सवाक्यमरिन्दम॥4.31.34॥<br>
लक्ष्मणस्यवचःश्रुत्वाशोकाविष्टोऽङ्गदोऽब्रवीत्।<br>
पितुःसमीपमागम्यसौमित्रिरयमागतः॥4.31.35॥<br>
अथाङ्गदस्तस्यवचोनिशम्यसम्भ्रान्तभावःपरिदीनवक्त्रः।<br>
निपत्यतूर्णंनृपतेस्तरस्वीततःकुमारश्चरणौववन्दे॥4.31.36॥<br>
सङ्गृह्यपादौपितुरग्र्यतेजाजग्राहमातुःपुनरेवपादौ।<br>
पादौरुमायाश्चनिपीडयित्वानिवेदयामासततस्तमर्थम्॥4.31.37॥<br>
सनिद्रामदसंवीतोवानरोनविबुद्धवान्।<br>
बभूवमदमत्तश्चमदनेनचमोहितः॥4.31.38॥<br>
ततःकिलकिलांचक्रुर्लक्ष्मणंप्रेक्ष्यवानराः।<br>
प्रसादयन्तस्तंक्रुद्धंभयमोहितचेतसः॥4.31.39॥<br>
तेमहौघनिभंदृष्ट्वावज्राशनिसमस्वनम्।<br>
सिंहनादंसमंचक्रुर्लक्ष्मणस्यसमीपतः॥4.31.40॥<br>
तेनशब्देनमहताप्रत्यबुध्यतवानरः।<br>
मदविह्वलताम्राक्षोव्याकुलस्रग्विभूषणः॥4.31.41॥<br>
अथाङ्गदवचःश्रुत्वातेनैवचसमागतौ।<br>
मन्त्रिणौवानरेन्द्रस्यसम्मतौदारदर्शिनौ॥4.31.42॥<br>
प्लक्षश्चैवप्रभावश्चमन्त्रिणावर्थधर्मयोः।<br>
वक्तुमुञ्चावचंप्राप्तंलक्ष्मणंतौशशंसतुः॥4.31.43॥<br>
प्रसादयित्वासुग्रीवंवचनैःसामनिश्चितैः।<br>
आसीनंपर्युपासीनौयथाशक्रंमरुत्पतिम्॥4.31.44॥<br>
सत्यसन्धौमहाभागौभ्रातरौरामलक्ष्मणौ।<br>
वयस्यभावंसम्प्राप्तौराज्यार्हौराज्यदायिनौ॥4.31.45॥<br>
तयोरेकोधनुष्पाणिर्द्वारितिष्ठतिलक्ष्मणः।<br>
यस्यभीताःप्रवेपन्तोनादान्मुञ्चन्तिवानराः॥4.31.46॥<br>
सएषराघवभ्रातालक्ष्मणोवाक्यसारथिः।<br>
व्यवसायरथःप्राप्तस्तस्यरामस्यशासनात्॥4.31.47॥<br>
अयंचदयितोराजन्तारायास्तनयोऽङ्गदः।<br>
लक्ष्मणेनसकाशंतेप्रेषितस्त्वरयाऽनघ॥4.31.48॥<br>
सोऽयंरोषपरीताक्षोद्वारितिष्ठतिवीर्यवान्।<br>
वानरान्वानरपतेचक्षुषानिर्दहन्निव॥4.31.49॥<br>
तस्यमूर्ध्नाप्रणम्यत्वंसपुत्रःसहबन्धुभिः।<br>
गच्छशीघ्रंमहाराजरोषोह्यस्यनिवर्त्यताम्॥4.31.50॥<br>
यदाहरामोधर्मात्मातत्कुरुष्वसमाहितः।<br>
राजंस्तिष्ठस्वसमयेभवसत्यप्रतिश्रवः॥4.31.51॥<script>ac.playbackRate=0.5</script>