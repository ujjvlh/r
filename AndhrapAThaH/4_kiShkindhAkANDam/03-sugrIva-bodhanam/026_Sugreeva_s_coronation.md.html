<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-026-Angada_Youvarajyabhishekaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततःशोकाभिसन्तप्तंसुग्रीवंक्लिन्नवाससम्।<br>
शाखामृगमहामात्राःपरिवार्योपतस्थिरे॥4.26.1॥<br>
अभिगम्यमहाबाहुंराममक्लिष्टकारिणम्।<br>
स्थिताःप्राञ्जलयःसर्वेपितामहमिवर्षयः॥4.26.2॥<br>
ततःकाञ्चनशैलाभस्तरुणार्कनिभाननः।<br>
अब्रवीत्प्राञ्जलिर्वाक्यंहनुमान्मारुतात्मजः॥4.26.3॥<br>
भवत्प्रसादात्सुग्रीवःपितृपैतामहंमहत्।<br>
वानराणांसुदुष्प्रापंप्राप्तोराज्यमिदंप्रभो॥4.26.4॥<br>
भवतासमनुज्ञातःप्रविश्यनगरंशुभम्।<br>
संविधास्यतिकार्याणिसर्वाणिससुहृज्जनः॥4.26.5॥<br>
स्नातोऽयंविविधैर्गन्धैरौषधैश्चयथाविधि।<br>
अर्चयिष्यतिरत्नैश्चमाल्यैश्चत्वांविशेषतः॥4.26.6॥<br>
इमांगिरिगुहांरम्यामभिगन्तुमितोऽर्हसि।<br>
कुरुष्वस्वामिसम्बन्धंवानरान्सम्प्रहर्षयन्॥4.26.7॥<br>
एवमुक्तोहनुमताराघवःपरवीरहा।<br>
प्रत्युवाचहनूमन्तंबुद्धिमान्वाक्यकोविदः॥4.26.8॥<br>
चतुर्दशसमाःसौम्यग्रामंवायदिवापुरम्।<br>
नप्रवेक्ष्यामिहनुमन्पितुर्निर्देशपालकः॥4.26.9॥<br>
सुसमृद्धांगुहांरम्यांसुग्रीवोवानरर्षभः।<br>
प्रविष्टोविधिवद्वीरःक्षिप्रंराज्येऽभिषिच्यताम्॥4.26.10॥<br>
एवमुक्त्वाहनूमन्तंरामःसुग्रीवमब्रवीत्।<br>
वृत्तज्ञोवृत्तसम्पन्नमुदारबलविक्रमम्॥4.26.11॥<br>
ज्येष्ठस्यससुतोज्येष्ठःसदृशोविक्रमेणते।<br>
अङ्गदोऽयमदीनात्मायौवराज्यस्यभाजनम्॥4.26.12॥<br>
पूर्वोऽयंवार्षिकोमासःश्रावणःसलिलागमः।<br>
प्रवृत्ताःसौम्यचत्वारोमासावार्षिकसञ्ज्ञकाः॥4.26.13॥<br>
नायमुद्योगसमयःप्रविशत्वंपुरींशुभाम्।<br>
अस्मिन्वत्स्याम्यहंसौम्यपर्वतेसहलक्ष्मणः॥4.26.14॥<br>
इयंगिरिगुहारम्याविशालायुक्तमारुता।<br>
प्रभूतसलिलासौम्यप्रभूतकमलोत्पला॥4.26.15॥<br>
कार्तिकेसमनुप्राप्तेत्वंरावणवधेयत।<br>
एषनःसमयःसौम्यप्रविशत्वंस्वमालयम्॥4.26.16॥<br>
अभिषिक्तःस्वराज्येचसुहृदःसम्प्रहर्षय॥4.26.17॥<br>
इतिरामाभ्यनुज्ञातःसुग्रीवोवानराधिपः।<br>
प्रविवेशपुरींरम्यांकिष्कन्धांवालिपालिताम्॥4.26.18॥<br>
तंवानरसहस्राणिप्रविष्टंवानरेश्वरम्।<br>
अभिवाद्यप्रविष्टानिसर्वतःपर्यवारयन्॥4.26.19॥<br>
ततःप्रकृतयःसर्वादृष्ट्वाहरिगणेश्वरम्।<br>
प्रणम्यमूर्ध्नापतितावसुधायांसमाहिताः॥4.26.20॥<br>
सुग्रीवःप्रकृतीःसर्वाःसम्भाष्योत्थाप्यवीर्यवान्।<br>
भ्रातुरन्तःपुरंसौम्यंप्रविवेशमहाबलः॥4.26.21॥<br>
प्रविश्यत्वभिनिष्क्रान्तंसुग्रीवंप्लवगेश्वरम्।<br>
अभ्यषिञ्चन्तसुहृदःसहस्राक्षमिवामराः॥4.26.22॥<br>
तस्यपाण्डुरमाजह्रुश्छत्त्रंहेमपरिष्कृतम्।<br>
शुक्लेचवालव्यजनेहेमदण्डेयशस्करे॥4.26.23॥<br>
तथासर्वाणिरत्नानिसर्वबीजौषधैरपि।<br>
सक्षीराणांचवृक्षाणांप्ररोहान्कुसुमानिच॥4.26.24॥<br>
शुक्लानिचैववस्त्राणिश्वेतंचैवानुलेपनम्।<br>
सुगन्धीनिचमाल्यानिस्थलजान्यम्बुजानिच॥4.26.25॥<br>
अक्षतंजातरूपंचप्रियङ्गुमधुसर्पिषी।<br>
दधिचर्मचवैयाघ्रंवाराहीचाप्युपानहौ॥4.26.26॥<br>
समालम्भनमादायरोचनांसमनःशिलाम्।<br>
आजग्मुस्तत्रमुदितावराःकन्यास्तुषोडश॥4.26.27॥<br>
ततस्तेवानरश्रेष्ठंयथाकालंयथाविधि।<br>
रत्नैर्वस्त्रैश्चभक्षैश्चतोषयित्वाद्विजर्षभान्॥4.26.28॥<br>
ततःकुशपरिस्तीर्णंसमिद्धंजातवेदसम्।<br>
मन्त्रपूतेनहविषाहुत्वामन्त्रविदोजनाः॥4.26.29॥<br>
ततोहेमप्रतिष्ठानेवरास्तरणसंवृते।<br>
प्रासादशिखरेरम्येचित्रमाल्योपशोभिते॥4.26.30॥<br>
प्राङ्मुखंविविधैर्मन्त्रैःस्थापयित्वावरासने।<br>
नदीनदेभ्यःसंहृत्यतीर्थेभ्यश्चसमन्ततः॥4.26.31॥<br>
आहृत्यचसमुद्रेभ्यःसर्वेभ्योवानरर्षभाः।<br>
अपःकनककुम्भेषुनिधायविमलाःशुभाः॥4.26.32॥<br>
शुभैर्वृषभशृङ्गैश्चकलशैश्चापिकाञ्चनैः।<br>
शास्त्रदृष्टेनविधिनामहर्षिविहितेनच॥4.26.33॥<br>
गजोगवाक्षोगवयःशरभोगन्धमादनः।<br>
मैन्दश्चद्विविदश्चैवहनुमान्जाम्बवान्नलः॥4.26.34॥<br>
अभ्यषिञ्चन्तसुग्रीवंप्रसन्नेनसुगन्धिना।<br>
सलिलेनसहस्राक्षंवसवोवासवंयथा॥4.26.35॥<br>
अभिषिक्तेतुसुग्रीवेसर्वेवानरपुङ्गवाः।<br>
प्रचुक्रुशुर्महात्मानोहृष्टास्तत्रसहस्रशः॥4.26.36॥<br>
रामस्यतुवचःकुर्वन्सुग्रीवोहरिपुङ्गवः।<br>
अङ्गदंसम्परिष्वज्ययौवराज्येऽभ्यषेचयत्॥4.26.37॥<br>
अङ्गदेचाभिषिक्तेतुसानुक्रोशाःप्लवङ्गमाः।<br>
साधुसाध्वितिसुग्रीवंमहात्मानोऽभ्यपूजयन्॥4.26.38॥<br>
रामंचैवमहात्मानंलक्ष्मणंचपुनःपुनः।<br>
प्रीताश्चतुष्टुवुःसर्वेतादृशेतत्रवर्तति॥4.26.39॥<br>
हृष्टपुष्टजनाकीर्णापताकाध्वजशोभिता।<br>
बभूवनगरीरम्याकिष्किन्धागिरिगह्वरे॥4.26.40॥<br>
निवेद्यरामायतदामहात्मनेमहाभिषेकंकपिवाहिनीपतिः।<br>
रुमांचभार्यांप्रतिलभ्यवीर्यवानवापराज्यंत्रिदशाधिपोयथा॥4.26.41॥</div></div><script>ac.playbackRate=0.5</script></body>
</html>