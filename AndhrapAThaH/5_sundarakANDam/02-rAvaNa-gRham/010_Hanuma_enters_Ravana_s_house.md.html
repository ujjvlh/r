<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-010-Hanuma_enters_Ravana_s_house.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तत्रदिव्योपमंमुख्यंस्फाटिकंरत्नभूषितम्।<br>
अवेक्षमाणोहनुमान्ददर्शशयनासनम्॥5.10.1॥<br>
दान्तकाञ्चनचित्राङ्गैर्वैडूर्यैश्चवरासनैः।<br>
महार्हास्तरणोपेतैरुपपन्नंमहाधनैः॥5.10.2॥<br>
तस्यचैकतमेदेशेसोऽग्र्यमालाविभूषितम्।<br>
ददर्शपाण्डुरच्छत्रंताराधिपतिसन्निभम्॥5.10.3॥<br>
जातरूपूपपरिक्षिप्तंचित्रभानुसमप्रभम्।<br>
अशोकमालाविततंददर्शपरमासनम्॥5.10.4॥<br>
वालव्यजनहस्ताभिर्वीज्यमानंसमन्ततः।<br>
गन्धैश्चविविधैर्जुष्टंवरधूपेनधूपितम्॥5.10.5॥<br>
परमास्तरणास्तीर्णमाविकाजिनसंवृतम्।<br>
दामभिर्वरमाल्यानांसमन्तादुपशोभितम्॥5.10.6॥<br>
तस्मिन्जीमूतसङ्काशंप्रदीप्तोत्तमकुण्डलम्।<br>
लोहिताक्षंमहाबाहुंमहारजतवाससम्॥5.10.7॥<br>
लोहितेनानुलिप्ताङ्गंचन्दनेनसुगन्धिना।<br>
सन्ध्यारक्तमिवाकाशेतोयदंसतडिद्गणम्॥5.10.8॥<br>
वृतमाभरणैर्दिव्यैःसुरूपंकामरूपिणम्।<br>
सवृक्षवनगुल्माढ्यंप्रसुप्तमिवमन्दरम्॥5.10.9॥<br>
प्रियंराक्षसकन्यानांराक्षसानांसुखावहम्।<br>
पीत्वाप्युपरतंचापिददर्शसमहाकपिः॥5.10.10॥<br>
भास्वरेशयनेवीरंप्रसुप्तंराक्षसाधिपम्॥5.10.11॥<br>
निःश्वसन्तंयथानागंरावणंवानरर्षभः।<br>
आसाद्यपरमोद्विग्नःसोऽपासर्पत्सुभीतवत्॥5.10.12॥<br>
अथारोहणमासाद्यवेदिकान्तरमाश्रितः।<br>
सुप्तंराक्षसशार्दूलंप्रेक्षतेस्ममहाकपिः॥5.10.13॥<br>
शुशुभेराक्षसेन्द्रस्यस्वपतःशयनोत्तमम्।<br>
गन्धहस्तिनिसंविष्टेयथाप्रस्रवणंमहत्॥5.10.14॥<br>
काञ्चनाङ्गदनद्धौचददर्शसमहात्मनः।<br>
विक्षिप्तौराक्षसेन्द्रस्यभुजाविन्द्रध्वजोपमौ॥5.10.15॥<br>
ऐरावतविषाणाग्रैरापीडनकृतव्रणौ।<br>
वज्रोल्लिखितपीनांसौविष्णुचक्रपरिक्षतौ॥5.10.16॥<br>
पीनौसमसुजातांसौसङ्गतौबलसंयुतौ।<br>
सुलक्षणनखाङ्गुष्ठौस्वङ्गुलीतललक्षितौ॥5.10.17॥<br>
संहतौपरिघाकारौवृत्तौकरिकरोपमौ।<br>
विक्षिप्तौशयनेशुभ्रेपञ्चशीर्षाविवोरगौ॥5.10.18॥<br>
शशक्षतजकल्पेनसुशीतेनसुगन्धिना।<br>
चन्दनेनपारार्घ्येनस्वनुलिप्तौस्वलङ्कृतौ॥5.10.19॥<br>
उत्तमस्त्रीविमृदितौगन्धोत्तमनिषेवितौ।<br>
यक्षपन्नगगन्धर्वदेवदानवराविणौ॥5.10.20॥<br>
ददर्शसकपिस्तस्यबाहूशयनसंस्थितौ।<br>
मन्दरस्यान्तरेसुप्तौमहाहीरूषिताविव॥5.10.21॥<br>
ताभ्यांसपरिपूर्णाभ्यांभुजाभ्यांराक्षसेश्वरः।<br>
शुशुभेऽचलसङ्काशःशृङ्गाभ्यामिवमन्दरः॥5.10.22॥<br>
चूतपुन्नागसुरभिर्वकुलोत्तमसंयुतः।<br>
मृष्टान्नरससंयुक्तःपानगन्धपुरस्सरः॥5.10.23॥<br>
तस्यराक्षससिंहस्यनिश्चक्राममहामुखात्।<br>
शयानस्यविनिःश्वासःपूरयन्निवतद्गृहम्॥5.10.24॥<br>
मुक्तामणिविचित्रेणकाञ्चनेनविराजितम्।<br>
मकुटेनापवृत्तेनकुण्डलोज्ज्वलिताननम्॥5.10.25॥<br>
रक्तचन्दनदिग्धेनतथाहारेणशोभिना।<br>
पीनायतविशालेनवक्षसाऽभिविराजितम्॥5.10.26॥<br>
पाण्डरेणापविद्धेनक्षौंमेणक्षतजेक्षणम्।<br>
महार्हेणसुसंवीतंपातेनोत्तमवाससा॥5.10.27॥<br>
माषराशिप्रतीकाशंनिःश्वसन्तंभुजङ्गवत्।<br>
गाङ्गेमहतितोयान्तेप्रसुप्तमिवकुञ्जरम्॥5.10.28॥<br>
चतुर्भिःकाञ्चनैर्दीपैर्दीप्यमानचतुर्दिशम्।<br>
प्रकाशीकृतसर्वाङ्गंमेघंविद्युद्गणैरिव॥5.10.29॥<br>
पादमूलगताश्चापिददर्शसुमहात्मनः।<br>
पत्नीःसप्रियभारयस्यतस्यरक्षःपतेर्गृहे॥5.10.30॥<br>
शशिप्रकाशवदनाश्चारुकुण्डलभूषिताः।<br>
अम्लानमाल्याभरणाददर्शहरियूथपः॥5.10.31॥<br>
नृत्तवादित्रकुशलाराक्षसेन्द्रभुजाङ्कगाः।<br>
वराभरणधारिण्योनिषण्णाददृशेहरिः॥5.10.32॥<br>
वज्रवैडूर्यगर्भाणिश्रावणान्तेषुयोषिताम्।<br>
ददर्शतापनीयानिकुण्डलान्यङ्गदानिच॥5.10.33॥<br>
तासांचन्द्रोपमैर्वक्त्रैःशुभैर्ललितकुण्डलैः।<br>
विरराजविमानंतन्नभस्तारागणैरिव॥5.10.34॥<br>
मदव्यायामखिन्नास्ताराक्षसेन्द्रस्ययोषितः।<br>
तेषुतेष्ववकाशेषुप्रसुप्तास्तनुमध्यमाः॥5.10.35॥<br>
अङ्गहारैस्तथैवान्याकोमलैर्नृत्तशालिनी।<br>
विन्यस्तशुभसर्वाङ्गीप्रसुप्तावरवर्णिनी॥5.10.36॥<br>
काचिद्वीणांपरिष्वज्यप्रसुप्तासंप्रकाशते।<br>
महानदीप्रकीर्णेवनलिनीपोतमाश्रिता॥5.10.37॥<br>
अन्याकक्षगतेनैवमड्डुकेनासितेक्षणा।<br>
प्रसुप्ताभामिनीभातिबालपुत्रेववत्सला॥5.10.38॥<br>
पटहंचारुसर्वाङ्गीपीड्यशेतेशुभस्तनी।<br>
चिरस्यरमणंलब्ध्वापरिष्वज्येनभामिनी॥5.10.39॥<br>
काचिद्वंशंपरिष्वज्यसुप्ताकमललोचना।<br>
रहःप्रियतमंगृह्यसकामेवचकामिनी॥5.10.40॥<br>
विपञ्चींपरिगृह्यान्यानियतानृत्तशालिनी।<br>
निद्रावशमनुप्राप्तासहकान्तेवभामिनी॥5.10.41॥<br>
अन्याकनकसङ्काशैर्मृदुपीनैर्मनोरमैः।<br>
मृदङ्गंपरिपीड्याङ्गैःप्रसुप्तामत्तलोचना॥5.10.42॥<br>
भुजपार्श्वान्तरस्थेनकक्षगेनकृशोदरी।<br>
पणवेनसहानिन्द्यासुप्तामदकृतश्रमा॥5.10.43॥<br>
डिण्डिमंपरिगृह्यान्यातथैवासक्तडिण्डिमा।<br>
प्रसुप्तातरुणंवत्समुपगुह्येवभामिनी॥5.10.44॥<br>
काचिदाडम्बरंनारीभुजसंयोगपीडितम्।<br>
कृत्वाकमलपत्राक्षीप्रसुप्तामदमोहिता॥5.10.45॥<br>
कलशीमपविध्यान्याप्रसुप्ताभातिभामिनी।<br>
वसन्तेपुष्पशबलामानेवपरिमार्जिता॥5.10.46॥<br>
पाणिभ्यांचकुचौकाचित्सुवर्णकलशोपमौ।<br>
उपगुह्याबलासुप्तानिद्राबलपराजिता॥5.10.47॥<br>
अन्याकमलपत्राक्षीपूर्णेन्दुसदृशानना।<br>
अन्यामालिङ्ग्यसुश्रोणींप्रसुप्तामदविह्वला॥5.10.48॥<br>
आतोद्यानिविचित्राणिपरिष्वज्यवरस्त्रियः।<br>
निपीड्यचकुचैःसुप्ताःकामिन्यःकामुकानिव॥5.10.49॥<br>
तासामेकान्तविन्यस्तेशयानांशयनेशुभे।<br>
ददर्शरूपसम्पन्नामपरांसकपिःस्त्रियम्॥5.10.50॥<br>
मुक्तामणिसमायुक्तैर्भूषणैःसुविभूषिताम्।<br>
विभूषयन्तीमिवतत्स्वश्रियाभवनोत्तमम्॥5.10.51॥<br>
गौरींकनकवर्णाङ्गीमिष्टामन्तःपुरेश्वरीम्।<br>
कपिर्मन्दोदरींतत्रशयानांचारुरूपिणीम्॥5.10.52॥<br>
सतांदृष्ट्वामहाबाहुर्भूषितांमारुतात्मजः।<br>
तर्कयामाससीतेतिरूपयौवनसम्पदा॥5.10.53॥<br>
हर्षेणमहतायुक्तोननन्दहरियूथपः॥5.10.54॥<br>
आस्फोटयामासचुचुम्बपुच्छंननन्दचिक्रीडजगौजगाम।<br>
स्तम्भानरोहन्निपपातभूमौनिदर्शयन्स्वांप्रकृतिंकपीनाम्॥5.10.55॥</div></div><script>ac.playbackRate=0.5+parseInt(slider.value)/200</script></body>
</html>