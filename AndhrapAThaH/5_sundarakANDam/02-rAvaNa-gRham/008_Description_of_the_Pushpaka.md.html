<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-008-Description_of_the_Pushpaka.mp3" type="audio/mpeg"></audio><br>
<br>
<br>
सतस्यमध्येभवनस्यसंस्थितंमहद्विमानंमणिवज्रचित्रितम्।<br>
प्रतप्तजाम्बूनदजालकृत्रिमंददर्शवीरःपवनात्मजःकपिः॥5.8.1॥<br>
तदप्रमेयाऽप्रतिकारकृत्रिमंकृतंस्वयंसाध्वितिविश्वकर्मणा।<br>
दिवंगतंवायुपथप्रतिष्ठितंव्यराजतादित्यपथस्यलक्ष्मवत्॥5.8.2॥<br>
नतत्रकिंचिन्नकृतंप्रयत्नतोनतत्रकिंचिन्नमहार्हरत्नवत्।<br>
नतेविशेषानियताःसुरेष्वपिनतत्रकिंचिन्नमहाविशेषवत्॥5.8.3॥<br>
तपःसमाधानपराक्रमार्जितंमनःसमाधानविचारचारिणम्।<br>
अनेकसंश्तानाविशेषनिर्मितंततस्ततस्तुल्यविशेषदर्शनम्॥5.8.4॥<br>
मनस्समाधायतुशीघ्रगामिनंदुरावरंमारुततुल्यगामिनम्।<br>
महात्मनांपुण्यकृतांमहर्द्धिनांयशस्विनामग्र्यमुदामिवालयम्॥5.8.5॥<br>
विशेषमालम्ब्यविशेषसंस्थितंविचित्रकूटंबहुकूटमण्डितम्।<br>
मनोभिरामंशरदिन्दुनिर्मलंविचित्रकूटंशिखरंगिरेर्यथा॥5.8.6॥<br>
वहन्तियंकुण्डलशोभिताननामहाशनाव्योमचरानिशाचराः।<br>
विवृत्तविध्वस्तविशाललोचनामहाजवाभूतगणाःसहस्रशः॥5.8.7॥<br>
वसन्तपुष्पोत्करचारुदर्शनंवसन्तमासादपिकान्तदर्शनम्।<br>
सपुष्पकंतत्रविमानमुत्तमंददर्शतद्वानरवीरसत्तमः॥5.8.8॥<script>ac.playbackRate=0.5</script>