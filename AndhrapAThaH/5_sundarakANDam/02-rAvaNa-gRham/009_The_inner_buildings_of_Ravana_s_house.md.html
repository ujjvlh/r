<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-009-The_inner_buildings_of_Ravana_s_house.mp3" type="audio/mpeg"></audio><br>
<br>
<br>
तस्यालयवरिष्ठस्यमध्येविपुलमायतम्।<br>
ददर्शभवनश्रेष्ठंहनुमान्मारुतात्मजः॥5.9.1॥<br>
अर्द्धयोजनविस्तीर्णमायतंयोजनंहितत्।<br>
भवनंराक्षसेन्द्रस्यबहुप्रासादसङ्कुलम्॥5.9.2॥<br>
मार्गमाणस्तुवैदेहींसातामायतलोचनाम्।<br>
सर्वतःपरिचक्रामहनुमानरिनूदनः॥5.9.3॥<br>
उत्तमंराक्षसावासंहनुमानवलोकयन्।<br>
आससादाथलक्ष्मीवान्राक्षसेन्द्रनिवेशनम्॥5.9.4॥<br>
चतुर्विषाणैर्द्विरदैस्त्रिविषाणैस्तथैवच।<br>
परिक्षिप्तमसंबाधंरक्ष्यमाणमुदायुधैः॥5.9.5॥<br>
राक्षसीभिश्चपत्नीभीरावणस्यनिवेशनम्।<br>
आहृताभिश्चविक्रम्यराजकन्याभिरावृतम्॥5.9.6॥<br>
तन्नक्रमकराकीर्णंतिमिङ्गिलझषाकुलम्।<br>
वायुवेगसमाधूतंपन्नगैरिवसागरम्॥5.9.7॥<br>
याहिवैश्रवणेलक्ष्मीर्याचेन्द्रेहरिवाहने।<br>
सारावणगृहेसर्वानित्यमेवानपायिनी॥5.9.8॥<br>
याचराज्ञःकुबेरस्ययमस्यवरुणस्यच।<br>
तादृशीतद्विशिष्टावाऋद्धीरक्षोगृहेष्विह॥5.9.9॥<br>
तस्यहर्म्यस्यमध्यस्थंवेश्मचान्यत्सुनिर्मितम्।<br>
बहुनिर्यूहसङ्कीर्णंददर्शपवनात्मजः॥5.9.10॥<br>
विमानंपुष्पकंनामसर्वरत्नविभूषितम्।<br>
परेणतपसालेभेयत्कुबेरःपितामहात्॥5.9.11॥<br>
कुबेरमोजसाजित्वालेभेतद्राक्षसेश्वरः॥5.9.12॥<br>
ईहामृगसमायुक्तैःकार्तस्वरहिरण्मयैः।<br>
सुकृतैराचितंस्तम्भैःप्रदीप्तमिवचश्रिया॥5.9.13॥<br>
मेरुमन्दरसङ्काशैरुल्लिखद्भिरिवाम्बरम्।<br>
कूटागारैःशुभाकारैःसर्वतःसमलङ्कृतम्॥5.9.14॥<br>
ज्वलनार्कप्रतीकाशंसुकृतंविश्वकर्मणा।<br>
हेमसोपानसंयुक्तंचारुप्रवरवेदिकम्॥5.9.15॥<br>
जालवातायनैर्युक्तंकाञ्चनैःस्फाटिकैरपि।<br>
इन्द्रनीलमहानीलमणिप्रवरवेदिकम्॥5.9.16॥<br>
विद्रुमेणविचित्रेणमणिभिश्चमहाधनैः।<br>
निस्तुलाभिश्चमुक्ताभिस्तलेनाभिविराजितम्॥5.9.17॥<br>
चन्दनेनचरक्तेनतपनीयनिभेनच।<br>
सुपुण्यगन्धिनायुक्तमादित्यतरुणोपमम्॥5.9.18॥<br>
कूटागारैर्वराकारैर्विविधैःसमलङ्कृतम्।<br>
विमानंपुष्पकंदिव्यमारुरोहमहाकपिः॥5.9.19॥<br>
तत्रस्थःसतदागन्धंपानभक्ष्यान्नसम्भवम्।<br>
दिव्यंसंमूर्च्छितंजिघ्रद्रूपवन्तमिवानिलम्॥5.9.20॥<br>
सगन्धस्तंमहासत्त्वंबन्धुर्बन्धुमिवोत्तमम्।<br>
इतएहीत्युवाचेवतत्रयत्रसरावणः॥5.9.21॥<br>
ततस्तांप्रस्थितःशालांददर्शमहतींशुभाम्।<br>
रावणस्यमनःकान्तांकान्तामिववरस्त्रियम्॥5.9.22॥<br>
मणिसोपानविकृतांहेमजालविभूषिताम्।<br>
स्फाटिकैरावृततलांदन्तान्तरितरूपिकाम्॥5.9.23॥<br>
मुक्ताभिश्चप्रवालैश्चरूप्यचामीकरैरपि।<br>
विभूषितांमणिस्तम्भैःसुबहुस्तम्भभूषिताम्॥5.9.24॥<br>
समैर्ऋजुभिरत्युच्चैःसमन्तात्सुविभूषितैः।<br>
स्तम्भैःपक्षैरिवात्युच्चैर्दिवंसंप्रस्थितामिव॥5.9.25॥<br>
महत्याकुथयाऽऽस्तीर्णांपृथिवीलक्षणाङ्कया।<br>
पृथिवीमिवविस्तीर्णांसराष्ट्रगृहमालिनीम्॥5.9.26॥<br>
नादितांमत्तविहगैर्दिव्यगन्धाधिवासिताम्।<br>
परार्घ्यास्तरणोपेतांरक्षोधिपनिषेविताम्॥5.9.27॥<br>
धूम्रामगरुधूपेनविमलांहंसपाण्डुराम्।<br>
चित्रांपुष्पोपहारेणकल्माषीमिवसुप्रभाम्॥5.9.28॥<br>
मनस्संह्लादजननींवर्णस्यापिप्रसाधिनीम्।<br>
तांशोकनाशिनींदिव्यांश्रियःस़ञ्जननीमिव॥5.9.29॥<br>
इन्द्रियाणीन्द्रियार्थैस्तुपञ्चप़ञ्चभिरुत्तमैः।<br>
तर्पयामासमातेवतदारावणपालिता॥5.9.30॥<br>
स्वर्गोऽयंदेवलोकोऽयमिन्द्रस्येयंपुरीभवेत्।<br>
सिद्धिर्वेयंपराहिस्यादित्यमन्यतमारुतिः॥5.9.31॥<br>
प्रध्यायतइवापश्यत्प्रदीपांस्तत्रकाञ्चनान्।<br>
धूर्तानिवमहाधूर्तैर्देवनेनपराजितान्॥5.9.32॥<br>
दीपानांचप्रकाशेनतेजसारावणस्यच।<br>
अर्चिर्भिर्भूषणानांचप्रदीप्तेत्यभ्यमन्यत॥5.9.33॥<br>
ततोऽपश्यत्कुथासीनंनानावर्णाम्बरस्रजम्।<br>
सहस्रंवरनारीणांनानावेषविभूषितम्॥5.9.34॥<br>
परिवृत्तेऽर्धरात्रेतुपाननिद्रावशंगतम्।<br>
क्रीडित्वोपरतंरात्रौसुष्वापबलवत्तदा॥5.9.35॥<br>
तत्प्रसुप्तंविरुरुचेनिःशब्दान्तरभूषणम्।<br>
निःशब्दहंसभ्रमरंयथापद्मवनंमहत्॥5.9.36॥<br>
तासांसंवृतदन्तानिमीलिताक्षाणिमारुतिः।<br>
अपश्यत्पद्मगन्धीनिवदनानिसुयोषिताम्॥5.9.37॥<br>
प्रबुद्धानीवपद्मानितासांभूत्वाक्षपाक्षये।<br>
पुनःसंवृतपत्राणिरात्राविवबभुस्तदा॥5.9.38॥<br>
इमानिमुखपद्मानिनियतंमत्तषट्पदाः।<br>
अम्बुजानीवफुल्लानिप्रार्थयन्तिपुनःपुनः॥5.9.39॥<br>
इतिचामयन्तश्रीमानुपपत्त्यामहाकपिः।<br>
मेनेहिगुणतस्तानिसमानिसलिलोद्भवैः॥5.9.40॥<br>
सातस्यशुशुभेशालाताभिःस्त्रीभिर्विराजिता।<br>
शारदीवप्रसन्नाद्यौस्ताराभिरभिशोभिता॥5.9.41॥<br>
सचताभिःपरिवृतःशुशुभेराक्षसाधिपः।<br>
यथाह्युडुपतिःश्रीमांस्ताराभिरभिसंवृतः॥5.9.42॥<br>
याश्च्यवन्तेऽम्बरात्ताराःपुण्यशेषसमावृताः।<br>
इमास्ताःसङ्गताःकृत्स्नाइतिमेनेहरिस्तदा॥5.9.43॥<br>
ताराणामिवसुव्यक्तंमहतीनांशुभार्चिषाम्।<br>
प्रभावर्णप्रसादाश्चविरेजुस्तत्रयोषिताम्॥5.9.44॥<br>
व्यावृत्तगुरुपीनस्रक्प्रकीर्णवरभूषणाः।<br>
पानव्यायामकालेषुनिद्रापहृतचेतसः॥5.9.45॥<br>
व्यावृत्ततिलकाःकाश्चित्काश्चिदुद्भ्रान्तनूपुराः।<br>
पार्श्वेगलितहाराश्चकाश्चित्परमयोषितः॥5.9.46॥<br>
मुक्ताहारावृताश्चान्याःकाश्चिद्विस्रस्तवाससः।<br>
व्याविद्धरशनादामाःकिशोर्यइववाहिताः॥5.9.47॥<br>
सुकुण्डलधराश्चान्याविच्छिन्नमृदुतस्रजः।<br>
गजेन्द्रमृदिताःफुल्लालताइवमहावने॥5.9.48॥<br>
चन्द्रांशुकिरणाभाश्चहाराःकासांचिदुत्कटाः।<br>
हंसाइवबभुःसुप्ताःस्तनमध्येषुयोषिताम्॥5.9.49॥<br>
अपरासांचवैडुर्याःकादम्बाइवपक्षिणः।<br>
हेमसूत्राणिचान्यासांचक्रवाकाइवाभवन्॥5.9.50॥<br>
हंसकारण्डवाकीर्णाश्चक्रवाकोपशोभिताः।<br>
आपगाइवतारेजुर्जघनैःपुलिनैरिव॥5.9.51॥<br>
किङ्किणीजालसङ्कोशास्ताहैमविपुलाम्बुजाः।<br>
भावग्राहायशस्तीराःसुप्तानद्यइवाबभुः॥5.9.52॥<br>
मृदुष्वङ्गेषुकासांचित्कुचाग्रेषुचसंस्थिताः।<br>
बभूवुर्भूषणानीवशुभाभूषणराजयः॥5.9.53॥<br>
अंशुकान्ताश्चकासांचिन्मुखमारुतकम्पिताः।<br>
उपर्युपरिवक्त्राणांव्याधूयन्तेपुनःपुनः॥5.9.54॥<br>
ताःपताकाइवोद्धूताःपत्नीनांरुचिरप्रभाः।<br>
ननावर्णसुवर्णानांवक्त्रमूलेषुरेजिरे॥5.9.55॥<br>
ववल्गुश्चात्रकासांचित्कुण्डलानिशुभार्चिषाम्।<br>
मुखमारुतसंसर्गान्मन्दंमन्दंसुयोषिताम्॥5.9.56॥<br>
शर्करासवगन्धैश्चप्रकृत्यासुरभिःसुखः।<br>
तासांवदननिःश्वासःसिषेवेरावणंतदा॥5.9.57॥<br>
रावणाननशङ्काश्चकाश्चिद्रावणयोषितः।<br>
मूखानिस्मसपत्नीनामुपाजिघ्रन्पुनःपुनः॥5.9.58॥<br>
अत्यर्थंसक्तमनसोरावणेतावरस्त्रियः।<br>
अस्वतन्त्राःसपत्नीनांप्रियमेवाचरंस्तदा॥5.9.59॥<br>
बाहूनुपनिधायान्याःपारिहार्यविभूषितान्।<br>
अंशुकानिचरम्याणिप्रमदास्तत्रशिश्यिरे॥5.9.60॥<br>
अन्यावक्षसिचान्यस्यास्तस्याःकाश्चित्पुनर्भुजम्।<br>
अपरात्वङ्कमन्यस्यास्तस्याश्चाप्यपराभुजौ॥5.9.61॥<br>
ऊरुपार्श्वकटीपृष्टमन्योन्यस्यसमाश्रिताः।<br>
परस्परनिविष्टाङ्ग्योमदस्नेहवशानुगाः॥5.9.62॥<br>
अन्योन्यभुजसूत्रेणस्त्रीमालाग्रथिताहिसा।<br>
मालेवग्रथितासूत्रेशुशुभेमत्तषट्पदा॥5.9.63॥<br>
लतानांमाधवेमासिफुल्लानांवायुसेवनात्।<br>
अन्योन्यमालाग्रथितंसंसक्तकुसुमोच्चयम्॥5.9.64॥<br>
व्यतिवेष्टितसुस्कन्धमन्योन्यभ्रमराकुलम्।<br>
आसीद्वनमिवोद्धूतंस्त्रीवनंरावणस्यतत्॥5.9.65॥<br>
उचितेष्वपिसुव्यक्तंनतासांयोषितांतदा।<br>
विवेकःशक्यआधातुंभूषणाङ्गाम्बरस्रजाम्॥5.9.66॥<br>
रावणेसुखसंविष्टेताःस्त्रियोविविधप्रभाः।<br>
ज्वलन्तःकाञ्चनादीपाःप्रैक्षन्तानिमिषाइव॥5.9.67॥<br>
राजर्षिपितृदैत्यानांगन्धर्वाणांचयोषितः।<br>
राक्षसानांचयाःकन्यास्तस्यकामवशंगताः॥5.9.68॥<br>
युद्धकामेनताःसर्वारावणेनहृताःस्त्रियः।<br>
समदामदनेनैवमोहिताःकाश्चिदागताः॥5.9.69॥<br>
नतत्रकाश्चित्प्रमदाःप्रसह्यवीर्योपपन्नेवगुणेनलब्धाः।<br>
नचान्यकामापिनचान्यपूर्वाविनावरार्हांजनकात्मजांताम्॥5.9.70॥<br>
नचाकुलीनानचहीनरूपानादक्षिणानानुपचारयुक्ता।<br>
भार्याऽभवत्तस्यनहीनसत्त्वानचापिकान्तस्यनकामनीया॥5.9.71॥<br>
बभूवबुद्धिस्तुहरीश्वरस्ययदीदृशीराघवधर्मपत्नी।<br>
इमायथाराक्षसराजभार्याःसुजातमस्येतिहिसाधुबुद्धेः॥5.9.72॥<br>
पुनश्चसोऽचिन्तयदार्तरूपोध्रुवंविशिष्टागुणतोहिसीता।<br>
अथायमस्यांकृतवान्महात्मालङ्केश्वरःकष्टमनार्यकर्म॥5.9.73॥<script>ac.playbackRate=0.5</script>