<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-005-Ravana_s_palace.mp3" type="audio/mpeg"></audio><br>
<br>
<br>
ततःसमध्यंगतमंशुमन्तंज्योत्स्नावितानंमहदुद्वमन्तम्।<br>
ददर्शधीमान्दिविभानुमन्तंगोष्ठेवृषंमत्तमिवभ्रमन्तम्॥5.5.1॥<br>
लोकस्यपापानिविनाशयन्तंमहोदधिंचापिसमेधयन्तम्।<br>
भूतानिसर्वाणिविराजयन्तंददर्शशीतांशुमथाभियान्तम्॥5.5.2॥<br>
याभातिलक्ष्मीर्भुविमन्दरस्थातथाप्रदोषेषुचसागरस्था।<br>
तथैवतोयेषुचपुष्करस्थारराजसाचारुनिशाकरस्था॥5.5.3॥<br>
हंसोयताराजतपञ्जरस्थःसिंहोयथामन्दरकन्दरस्थः।<br>
वीरोयथागर्वितकृञ्जरस्थश्चन्द्रोविबभ्राजतथाऽम्बरस्थः॥5.5.4॥<br>
स्थितःककुद्मानिवतीक्ष्णशृङ्गोमहाचलःश्वेतइवोच्चशृङ्गः।<br>
हस्तीवजाम्बूनदबद्धशृङ्गोरराजचन्द्रःपरिपूर्णशृङ्गः॥5.5.5॥<br>
विनष्टशीताम्बुतुषारपङ्कोमहाग्रहग्राहविनष्टपङ्कः।<br>
प्रकाशलक्ष्म्याश्रयनिर्मलाङ्कोरराजचन्द्रोभगवान्शशाङ्कः॥5.5.6॥<br>
शिलातलंप्राप्ययतामृगेन्द्रोमहारणंप्राप्ययथागजेन्द्रः।<br>
राज्यसमासाद्ययथानरेन्द्रस्तथाप्रकाशोविरराजचन्द्रः॥5.5.7॥<br>
प्रकाशचन्द्रोदयनष्टदोषःप्रवृद्धरक्षःपिशिताशदोषः।<br>
रामाभिरामेरितचित्तदोषःस्वर्गप्रकाशोभगवान्प्रदोषः॥5.5.8॥<br>
तन्त्रीस्वनाःकर्णसुखाःप्रवृत्ताःस्वपन्तिनार्यःपतिभिस्सुवृत्ताः।<br>
नक्तञ्चराश्चापितथाप्रवृत्ताविहर्तुमत्यद्भुतरौद्रवृत्ताः॥5.5.9॥<br>
मत्तप्रमत्तानिसमाकुलानिरथाश्वभद्रासनसङ्कुलानि।<br>
वीरश्रियाचापिसमाकुलानिददर्शधीमान्सकपिःकुलानि॥5.5.10॥<br>
परस्परंचाधिकमाक्षिपन्तिभुजांश्चपीनानधिनिक्षिपन्ति।<br>
मत्तप्रलापानधिकंत्रिपन्तिमत्तानिचान्योन्यमधिक्षिपन्ति॥5.5.11॥<br>
रक्षंसिवक्षांसिचविक्षिपन्तिगात्राणिकान्तासुचविक्षपन्ति।<br>
रूपाणिचित्राणिचविक्षिपन्तिदृढानिचापानिचविक्षिपन्ति॥5.5.12॥<br>
ददर्शकान्ताश्चसमालभन्त्यस्तथाऽपरास्तत्रपुनःस्वपन्त्यः।<br>
सुरूपवक्त्राश्चतताहसन्त्यःक्रुद्धाःपराश्चापिविनिःश्वसन्त्यः॥5.5.13॥<br>
महागजैश्चापितथानदद्भिःसुपूजितैश्चापितथासुसद्भिः।<br>
रराजवीरैश्चविनःश्वसद्भिर्ह्रदोभुजङ्गैरिवनिःश्वसद्भिः॥5.5.14॥<br>
बुद्धिप्रधानान्रुचिराभिधानान्संश्रद्धधानान्जगतःप्रधानान्।<br>
नानाविधानान्रुचिराभिधानन्ददर्शतस्यांपुरियातुधानान्॥5.5.15॥<br>
ननन्ददृष्ट्वासचतान्सुरूपान्नानागुणानात्मगुणानुरूपान्।<br>
विद्योतमानान्सतदाऽनुरूपान्ददर्शकांश्चिच्चपुनर्विरूपान्॥5.5.16॥<br>
ततोवरार्हाःसुविशुद्धभावास्तेषांस्त्रियस्तत्रमहानुभावाः।<br>
प्रियेषुपानेषुचसक्तभावाददर्शताराइवसुप्रभावाः॥5.5.17॥<br>
श्रियाज्वलन्तीस्त्रयोपगूढानिशीथकालेरमणोपगूढाः।<br>
ददर्शकाश्चित्प्रमदोपकूढायथाविहङ्गाःकुसुमोपगूढाः॥5.5.18॥<br>
अन्याःपुनर्हर्म्यतलोपविष्टास्तत्रप्रियाङ्केषुसुखोपविष्टाः।<br>
भर्तुःप्रियाधर्मपरानिविष्टाददर्शधीमान्मदनाभिविष्टाः॥5.5.19॥<br>
अप्रावृत्ताःकाञ्चनराजिवर्णाःकाश्चित्परार्घ्यास्तपनीयवर्णाः।<br>
पुनश्चकाश्चिच्छशलक्ष्मवर्णाःकान्तप्रहीणारुचिराङ्गवर्णाः॥5.5.20॥<br>
ततःप्रियान्प्राप्यमनोभिरामान्सुप्रीतियुक्ताःप्रसमीक्ष्यरामाः।<br>
गृहेषुहृष्टाःपरमाभिरामाहरिप्रवीरःसददर्शरामाः॥5.5.21॥<br>
चन्द्रप्रकाशाश्चहिवक्त्रमालावक्राक्षिपक्ष्माश्चसुनेत्रमालाः।<br>
विभूषणानांचददर्शमालाःशतह्रदानामिवचारुमालाः॥5.5.22॥<br>
नत्वेवसीतांपरमाभिजातांपथिस्थितेराजकुलेप्रजाताम्।<br>
लतांप्रफुल्लामिवसाधुजातांददर्शतन्वींमनसाऽभिजाताम्॥5.5.23॥<br>
सनातनेवर्त्मनिसन्निविष्टांरामेक्षणान्तांमदनाभिविष्टाम्।<br>
भर्तुर्मनःश्रीमदनुप्रविष्टांस्त्रीभ्योवराभ्यश्चसदाविशिष्टाम्॥5.5.24॥<br>
उष्णार्दितांसानुसृतास्रकण्ठींपुरावरार्होत्तमनिष्ककण्ठीम्।<br>
सुजातपक्ष्मामभिरक्तकण्ठींवनेप्रनृत्तामिवनीलकण्ठीम्॥5.5.25॥<br>
अव्यक्तरेखामिवचन्द्ररेखांपांसुप्रदिग्धामिवहेमरेखाम्।<br>
क्षतप्रूढामिवबाणरेखांवायुप्रभिन्नामिवमेघरेखाम्॥5.5.26॥<br>
सीतामपश्यन्मनुजेश्वरस्यरामस्यपत्नींवदतांवरस्य।<br>
बभूवदुःखाभिहतश्चिरस्यप्लवङ्गमोमन्दइवाचिरस्य॥5.5.27॥<script>ac.playbackRate=0.5</script>