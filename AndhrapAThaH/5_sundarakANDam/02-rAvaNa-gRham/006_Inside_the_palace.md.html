<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-006-Inside_the_palace.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
सनिकामंविमानेषुविषण्णःकामरूपधृक्।<br>
विचचारपुनर्लङ्कांलाघवेनसमन्वितः॥5.6.1॥<br>
आससादाथलक्ष्मीवान्राक्षसेन्द्रनिवेशनम्।<br>
प्राकारेणार्कवर्णेनभास्वरेणाभिसंवृतम्॥5.6.2॥<br>
रक्षितंराक्षसैर्घोरैःसिंहैरिवमहद्वनम्।<br>
समीक्षमाणोभवनंचकाशेकपिकुञ्जरः॥5.6.3॥<br>
रूप्यकोपहितैश्चित्रैस्तोरणैर्हेमभूषितैः।<br>
विचित्राभिश्चकक्ष्याभिर्द्वारैश्चरुचिरैर्वृतम्॥5.6.4॥<br>
गजास्थितैर्महामात्रैःशूरैश्चविगतश्रमैः।<br>
उपस्थितमसंहार्यैर्हयैःस्यन्दनयायिभिः॥5.6.5॥<br>
सिंहव्याघ्रतनुत्राणैर्दान्तकाञ्चनराजतैः।<br>
घोषवद्भिर्विचित्रैश्चसदाविचरितंरथैः॥5.6.6॥<br>
बहुरत्नसमाकीर्णंपरार्घ्यासनभाजनम्।<br>
महारथसमावासंमहारथमहास्वनम्॥5.6.7॥<br>
दृश्यैश्चपरमोदारैस्तैस्तैश्चमृगपक्षिभिः।<br>
विविधैर्बहुसाहस्रैःपरिपूर्णंसमन्ततः॥5.6.8॥<br>
विनीतैरन्तपालैश्चरक्षोभिश्चसुरक्षितम्।<br>
मुख्याभिश्चवरस्त्रीभिःपरिपूर्णंसमन्ततः॥5.6.9॥<br>
मुदितप्रमदारत्नंराक्षसेन्द्रनिवेशनम्।<br>
वराभरणसंह्रादैःसमुद्रस्वननिस्वनम्॥5.6.10॥<br>
तद्राजगुणसंपन्नंमुख्यैश्चागुरुचन्दनैः।<br>
महाजनैःसमाकीर्णंसिंहैरिवमहद्वनम्॥5.6.11॥<br>
भेरीमृदङ्गाभिरुतंशङ्खघोषनिनादितम्।<br>
नित्यार्चितंपर्वहुतंपूजितंराक्षसैःसदा॥5.6.12॥<br>
महात्मनोमहद्वेश्ममहारत्नपरिच्छदम्।<br>
महारत्नसमाकीर्णंददर्शसमहाकपिः॥5.6.13॥<br>
विराजमानंवपुषागजाश्वरथसङ्कुलम्।<br>
लङ्काभरणमित्येवसोऽमन्यतमहाकपिः॥5.6.14॥<br>
चचारहनुमांस्तत्ररावणस्यसमीपतः॥5.6.15॥<br>
गृहाद्गृहंराक्षसानामुद्यानानिचवानरः।<br>
वीक्षमाणोह्यसंत्रस्तःप्रासादांश्चचचारसः॥5.6.16॥<br>
अवप्लुत्यमहावेगःप्रहस्तस्यनिवेशनम्।<br>
ततोऽन्यत्पुप्लुवेवेश्ममहापार्श्वस्यवीर्यवान्॥5.6.17॥<br>
अथमेघप्रतीकाशंकुम्भकर्णनिवेशनम्।<br>
विभीषणस्यचतदापुप्लुवेसमहाकपिः॥5.6.18॥<br>
शुकस्यचमहातेषाःसारणस्यचधीमतः।<br>
तथाचेन्द्रजितोवेश्मजगामहरियूथपः॥5.6.19॥<br>
जम्बुमालेःसुमालेश्चजगामहरिसत्तमः।<br>
रश्मिकेतोश्चभवनंसूर्यशत्रोस्तथैवच॥5.6.20॥<br>
वज्रकायस्यचतथापुप्लुवेसमहाकपिः।<br>
धूम्राक्षस्यचसंपातेर्भवनंमारुतात्मजः॥5.6.21॥<br>
विद्युद्रूपस्यभीमस्यघनस्यविघनस्यच॥5.6.22॥<br>
शुकनासस्यवक्रस्यशठस्यविकटस्यच।<br>
ब्रह्मकर्णस्यदंष्ट्रस्यरोमशस्यचरक्षसः॥5.6.23॥<br>
युद्धोन्मत्तस्यमत्तस्यध्वजग्रीवस्यनादिनः।<br>
विद्युज्जिह्वेन्द्रजिह्वानांतथाहस्तिमुखस्यच॥5.6.24॥<br>
करालस्यपिशाचस्यशोणिताक्षस्यचैवहि।<br>
क्रममाणःक्रमेणैवहनुमान्मारुतात्मजः॥5.6.25॥<br>
तेषुतेषुमहार्हेषुभवनेषुमहायशाः।<br>
तेषामृद्धिमतामृद्धिंददर्शसमहाकपिः॥5.6.26॥<br>
सर्वेषांसमतिक्रम्यभवनानिसमन्ततः।<br>
आससादाथलक्ष्मीवान्राक्षसेन्द्रनिवेशनम्॥5.6.27॥<br>
विचरन्हरिशार्दूलोराक्षसीर्विकृतेक्षणाः।<br>
शूलमुद्गरहस्ताश्चशक्तितोमरधारिणीः॥5.6.28॥<br>
ददर्शविविधान्गुल्मांस्तस्यरक्षःपतेर्गृहे।<br>
राक्षसांश्चमहाकायान्नानाप्रहरणोद्यतान्॥5.6.29॥<br>
रक्तान्श्वेतान्सितांश्चैवहरींश्चापिमहाजवान्।<br>
कुलीनान्रूपसम्पन्नान्गजान्परगजारुजान्॥5.6.30॥<br>
निष्ठितान्गजशिक्षायामैरावतसमान्युधि।<br>
निहन्तॄन्परसैन्यानांगहेतस्मिन्ददर्शसः॥5.6.31॥<br>
क्षरतश्चयथामेघान्स्रवतश्चयथागिरीन्।<br>
मेघस्तनितनिर्घोषान्दुर्धर्षान्समरेपरैः॥5.6.32॥<br>
सहस्रंवाहिनीस्तत्रजाम्बूनदपरिष्कृताः।<br>
हेमजालपरिच्छन्नास्तरुणादित्यसन्निभाः॥5.6.33॥<br>
ददर्शराक्षसेन्द्रस्यरावणस्यनिवेशने॥5.6.34॥<br>
शिबिकाविविधाकाराःसकपिर्मारुतात्मजः।<br>
लतागृहाणिचित्राणिचित्रशालागृहाणिच॥5.6.35॥<br>
कामस्यगृहकंरम्यंदिवागृहकमेवच।<br>
ददर्शराक्षसेन्द्रस्यरावणस्यनिवेशने॥5.6.36॥<br>
समन्दरगिरिप्रख्यंमयूरस्थानसङ्कुलम्।<br>
ध्वजयष्टिभिराकीर्णंददर्शभवनोत्तमम्॥5.6.37॥<br>
अनेकरत्नसङ्कीर्णंनिधिजालंसमन्तत।<br>
धीरनिष्ठितकर्मान्तंगृहंभूतपतेरिव॥5.6.38॥<br>
अर्चिर्भिश्चापिरत्नानांतेजसारावणस्यच।<br>
विरराजाथतद्वेश्मरश्मिमानिवरश्मिभिः॥5.6.39॥<br>
जाम्बूनदमयान्येवशयनान्यासनानिच।<br>
भाजनानिचमुख्यानिददर्शहरियूथपः॥5.6.40॥<br>
मनोरममसम्बाधंकुबेरभवनंयथा।<br>
नूपुराणांचघोषेणकाञ्चीनांनिनदेनच॥5.6.41॥<br>
मृदङ्गतलघोषैश्छघोषवद्भिर्विनादितम्।<br>
प्रासादसङ्घातयुतंस्त्रीरत्नशतसङ्कुलम्॥5.6.42॥<br>
सुव्यूढकक्ष्यंहनुमान्प्रविवेशमहागृहम्॥5.6.43॥</div></div><script>ac.playbackRate=0.5+parseInt(slider.value)/200</script></body>
</html>