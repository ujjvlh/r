<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-007-Hanuma_sees_Pushpaka_in_Ravana_s_inner_city.mp3" type="audio/mpeg"></audio><br>
<br>
<br>
सवेश्मजालंबलवान्ददर्शव्यासक्तवैडूर्यसुवर्णजालम्।<br>
यथामहत्प्रावृषिमेघजालंविद्युत्पिनद्धंसविहङ्गजालम्॥5.7.1॥<br>
निवेशनानांविविधाश्चशालाःप्रधानशङ्खायुधचापशालाः।<br>
मनोहराश्चापिपुनर्विशालाददर्शवेश्माद्रिषुचन्द्रशालाः॥5.7.2॥<br>
गृहाणिनानावसुराजितानिदेवासुरैश्चापिसुपूजितानि।<br>
सर्वैश्चदोषैःपरिवर्जितानिकपिर्ददर्शस्वबलार्जितानि॥5.7.3॥<br>
तानिप्रयत्नाभिसाहितानिमयेनसाक्षादिवनिर्मितानि।<br>
महीतलेसर्वगुणोत्तराणिददर्शलङ्काधिपतेर्गृहाणि॥5.7.4॥<br>
ततोददर्शोच्छ्रितमेघरूपंमनोहरंकाञ्चनचारुरूपम्।<br>
रक्षोधिपस्यात्मबलानुरूपंगृहोत्तमंह्यप्रतिरूपरूपम्॥5.7.5॥<br>
महीतलेस्वर्गमिवप्रकीर्णंश्रियाज्वलन्तंबहुरत्नकीर्णम्।<br>
नानातरूणांकुसुमावकीर्णंगिरेरिवाग्रंरजसाऽवकीर्णम्॥5.7.6॥<br>
नारीप्रवेकैरिवदीप्यमानंतडिद्भिरम्भोदवदर्च्यमानम्।<br>
हंसप्रवेकैरिववाह्यमानंश्रियायुतंखेसुकृतांविमानम्॥5.7.7॥<br>
यथानगाग्रंबहुधातुचित्रंयथानभश्चग्रहचन्द्रचित्रम्।<br>
ददर्शयुक्तीकृतमेघचित्रंविमानरत्नंबहुरत्नचित्रम्॥5.7.8॥<br>
महीकृतापर्वतराजिपूर्णाशैलाःकृतावृक्षवितानपूर्णाः।<br>
वृक्षाःकृताःपुष्पवितानपूर्णाःपुष्पंकृतंकेसरपत्त्रपूर्णम्॥5.7.9॥<br>
कृतानिवेश्मानिचपाण्डुराणितथासुपुष्पाण्यपिपुष्कराणि।<br>
पुनश्चपद्मानिसकेसराणिधन्यानिचित्राणितथावनानि॥5.7.10॥<br>
पुष्पाह्वयंनामविराजमानंरत्नप्रभाभिश्चविवर्द्धमानम्।<br>
वेश्मोत्तमानामपिचोच्चमानंमहाकपिस्तत्रमहाविमानम्॥5.7.11॥<br>
कृताश्चवैडुर्यमयाविहङ्गारूप्यप्रवालैश्चतथाविहङ्गाः।<br>
चित्राश्चनानावसुभिर्भुजङ्गाजात्यानुरूपास्तुरगाःशुभाङ्गाः॥5.7.12॥<br>
प्रवालजाम्बूनदपुष्पपक्षाःसलीलमावर्जितजिह्मपक्षः।<br>
कामस्यसाक्षादिवभान्तिपक्षाःकृताविहङ्गाःसुमुखाःसुपक्षाः॥5.7.13॥<br>
नियुज्यमानास्तुगजाःसुहस्ताःसकेसराश्चोत्पलपत्रहस्ताः।<br>
बभूवदेवीचकृतासुहस्तालक्ष्मीस्तथापद्मिनिपद्महस्ता॥5.7.14॥<br>
इतीवतद्गृहमभिगम्यशोभनंसविस्मयोनगमिवचारुशोभनम्।<br>
पुनश्चतत्परमसुगन्धिसुन्दरंहिमात्ययेनगमिवचारुकन्दरम्॥5.7.15॥<br>
ततःसतांकपिरभिपत्यपूजितांचरन्पुरींदशमुखबाहुपालिताम्।<br>
अदृश्यतांजनकसुतांसुपूजितांसुदुःखितःपतिगुणवेगनिर्जिताम्॥5.7.16॥<br>
ततस्तदाबहुविधभावितात्मनःकृतात्मनोजनकसुतांसुवर्त्मनः।<br>
अपश्यतोऽभवदतिदुःखितंमनःसुचक्षुषःप्रविचरतोमहात्मनः॥5.7.17॥<script>ac.playbackRate=0.5</script>