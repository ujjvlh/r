<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-054-Hanuma_makes_up_his_mind_to_set_fire_the_city of Lanka.mp3" type="audio/mpeg"></audio><br>
<br>
<br>
वीक्षमाणस्ततोलङ्कांकपिःकृतमनोरथः।<br>
वर्धमानसमुत्साहःकार्यशेषमचिन्तयत्॥5.54.1॥<br>
किंनुखल्ववशिष्टंमेकर्तव्यमिहसाम्प्रतम्।<br>
यदेषांरक्षसांभूयःसन्तापजननंभवेत्॥5.54.2॥<br>
वनंतावत्प्रमथितंप्रकृष्टाराक्षसाहताः।<br>
बलैकदेशःक्षपितःशेषंदुर्गविनाशनम्॥5.54.3॥<br>
दुर्गेविनाशितेकर्मभवेत्सुखपरिश्रमम्।<br>
अल्पयत्नेनकार्येऽस्मिन्ममस्यात्सफलःश्रमः॥5.54.4॥<br>
योह्ययंममलांगूलेदीप्यतेहव्यवाहनः।<br>
अस्यसन्तर्पणंन्याय्यंकर्तुमेभिर्गृहोत्तमैः॥5.54.5॥<br>
ततःप्रदीप्तलाङ्गूलःसविद्युदिवतोयदः।<br>
भवनाग्रेषुलङ्कायाविचचारमहाकपिः॥5.54.6॥<br>
गृहाद्गृहंराक्षसानामुद्यानानिचवानरः।<br>
वीक्षमाणोह्यसन्त्रस्तःप्रासादांश्चचचारसः॥5.54.7॥<br>
अवप्लुत्यमहावेगःप्रहस्तस्यनिवेशनम्।<br>
अग्निंतत्रसनिक्षिप्यश्वसनेनसमोबली॥5.54.8॥<br>
ततोऽन्यत्पुप्लुवेवेश्ममहापार्श्वस्यवीर्यवान्।<br>
मुमोचहनुमानग्निंकालानलशिखोपमम्॥5.54.9॥<br>
शुकस्यचमहातेजाःसारणस्यचधीमतः।<br>
तथाचेन्द्रजितोवेश्मददाहहरियूथपः॥5.54.10॥<br>
जम्बुमालेःसुमालेश्चददाहभवनंततः॥5.54.11॥<br>
रश्मिमकेतोश्चभवनंसूर्यशत्रोस्तथैवच।<br>
ह्रस्वकर्णस्यदंष्ट्रस्यरोमशस्यचरक्षसः॥5.54.12॥<br>
युद्धोन्मत्तस्यमत्तस्यध्वजग्रीवस्यरक्षसः।<br>
विद्युज्जिह्वस्यघोरस्यतथाहस्तिमुखस्यच॥5.54.13॥<br>
करालस्यपिशाचस्यशोणिताक्षस्यचैवहि।<br>
कुम्भकर्णस्यभवनंमकराक्षस्यचैवहि॥5.54.14॥<br>
यज्ञशत्रोश्चभवनंब्रह्मशत्रोस्तथैवच।<br>
नरान्तकस्यकुम्भस्यनिकुम्भस्यदुरात्मनः॥5.54.15॥<br>
वर्जयित्वामहातेजाविभीषणगृहंप्रति।<br>
क्रममाणःक्रमेणैवददाहहरिपुङ्गवः॥5.54.16॥<br>
तेषुतेषुमहार्हेषुभवनेषुमहायशाः।<br>
गृहेष्वृद्धिमतामृद्धिंददाहसमहाकपिः॥5.54.17॥<br>
सर्वेषांसमतिक्रम्यराक्षसेन्द्रस्यवीर्यवान्।<br>
आससादाथलक्ष्मीवान्रावणस्यनिवेशनम्॥5.54.18॥<br>
ततस्तस्मिन्गृहेमुख्येनानारत्नविभूषिते।<br>
मेरुमन्दरसङ्काशेसर्वमङ्गलशोभिते॥5.54.19॥<br>
प्रदीप्तमग्निमुत्सृज्यलाङ्गूलाग्रेप्रतिष्ठितम्।<br>
ननादहनुमान्वीरोयुगान्तजलदोयथा॥5.54.20॥<br>
श्वसनेनचसंयोगादतिवेगोमहाबलः।<br>
कालाग्निरिवजज्वालप्रावर्धतहुताशनः॥5.54.21॥<br>
प्रदीप्तमग्निंपवनस्तेषुवेश्मस्वचारयत्।<br>
अभूच्छ्वसनसंयोगादतिवेगोहुताशनः॥5.54.22॥<br>
तानिकाञ्चनजालानिमुक्तामणिमयानिच।<br>
भवनान्यवशीर्यन्तरत्नवन्तिमहान्तिच॥5.54.23॥<br>
तानिभग्नविमानानिनिपेतुर्वसुधातले।<br>
भवनानीवसिद्धानामम्बरात्पुण्यसंक्षये॥5.54.24॥<br>
स्वगृहस्यपरित्राणेभग्नोत्साहगतश्रियाम्।<br>
नूनमेषोऽग्निरायातःकपिरूपेणहाइति॥5.54.25॥<br>
क्रन्दन्त्यःसहसापेतुःस्तनन्दयधराःस्त्रियः।<br>
काश्चिदग्निपरीतेभ्योहर्म्येभ्योमुक्तमूर्धजाः॥5.54.26॥<br>
पतन्त्योरेजिरेऽभ्रेभ्यःसौदामिन्यइवाम्बरात्॥5.54.27॥<br>
वज्रविद्रुमवैदूर्यमुकारजतसंहितान्।<br>
विचित्रान्भवनान्धातून्स्यान्दमानान्ददर्शसः॥5.54.28॥<br>
नाग्निस्तृप्यतिकाष्ठानांतृणानांहरियूथपः।<br>
नाग्नेर्नापिविशस्तानांराक्षसानांवसुन्धरा॥5.54.29॥<br>
क्वचित्किंशुकसङ्काशाःक्वचिच्छाल्मलिसन्निभाः।<br>
क्वचित्कुङ्कुमसङ्काशाःशिखावह्नेश्चकाशिरे॥5.54.30॥<br>
हनूमतावेगवतावानरेणमहात्मना।<br>
लङ्कापुरंप्रदग्धंतद्रुद्रेणत्रिपुरंयथा॥5.54.31॥<br>
ततस्तुलङ्कापुरपर्वताग्रेसमुत्थितोभीमपराक्रमोऽग्निः।<br>
प्रमार्यचूडावलयंप्रदीप्तोहनूमतावेगवताविसृष्टः॥5.54.32॥<br>
युगान्तकालानलतुल्यवेगःसमारुतोऽग्निर्ववृधेदिविस्पृक्।<br>
विधूमरश्मिर्भवनेषुसक्तोरक्षश्शरीराज्यसमर्पितार्चिः॥5.54.33॥<br>
आदित्यकोटीसदृशःसुतेजालङ्कांसमाप्तांपरिवार्यतिष्ठन्।<br>
शब्दैरनेकैरशनिप्ररूढैर्भिन्दन्निवाण्डंप्रबभौमहाग्निः॥5.54.34॥<br>
तत्राम्बरादग्निरतिप्रवृद्धोरूक्षप्रभःकिंशुकपुष्पचूडः।<br>
निर्वाणधूमाकुलराजयश्चनीलोत्पलाभाःप्रचकाशिरेऽभ्राः॥5.54.35॥<br>
वज्रीमहेन्द्रस्त्रिदशेश्वरोवासाक्षाद्यमोवावरुणोऽनिलोवा।<br>
रुद्रोऽग्निरर्कोधनदश्चसोमोनवानरोऽयंस्वयमेवकालः॥5.54.36॥<br>
किंब्रह्मणःसर्वपितामहस्यसर्वस्यधातुश्चतुराननस्य।<br>
इहागतोवाग्रूपधारीरक्षोपसंहारकरःप्रकोपः॥5.54.37॥<br>
किंवैष्णवंवाकपिरूपमेत्यरक्षोविनाशायपरंसुतेजः।<br>
अनन्तमव्यक्तमचिन्त्यमेकंस्वमाययासाम्प्रतमागतंवा॥5.54.38॥<br>
इत्येवमूचुर्बहवोविशिष्टारक्षोगणास्तत्रसमेत्यसर्वे।<br>
सप्राणिसङ्घांसगृहांसवृक्षांदग्धांपुरींतांसहसासमीक्ष्य॥5.54.39॥<br>
ततस्तुलङ्कासहसाप्रदग्धासराक्षसासाश्वरथासनागा।<br>
सपक्षिसङ्घासमृगासवृक्षारुरोददीनातुमुलंसशब्दम्॥5.54.40॥<br>
हातातहापुत्रककान्तमित्रहाजीवितंभोगयुतंसुपुण्यम्।<br>
रक्षोभिरेवंबहुधाब्रुवद्भिःशब्दःकृतोघोरतरःसुभीमः॥5.54.41॥<br>
हुताशनज्वालसमावृतासाहतप्रवीरापरिवृत्तयोधा।<br>
हनूमतःक्रोधबलाभिभूताबभूवशापोपहतेवलङ्का॥5.54.42॥<br>
ससम्भ्रमत्रस्तविषण्णराक्षसांसमुज्ज्वलज्ज्वालहुताशनाङ्किताम्।<br>
ददर्शलङ्कांहनुमान्महामनाःस्वयम्भुकोपोपहतामिवावनिम्॥5.54.43॥<br>
भङ्क्त्वावनंपादपरत्नसङ्कुलंहत्वातुरक्षांसिमहान्तिसंयुगे।<br>
दग्ध्वापुरींतांगृहरत्नमालिनींतस्थौहनूमान्पवनात्मजःकपिः॥5.54.44॥<br>
त्रिकूटशृङ्गाग्रतलेविचित्रेप्रतिष्ठितोवानरराजसिंहः।<br>
प्रदीप्तलाङ्गूलकृतार्चिमालीव्यराजतादित्यइवांशुमाली॥5.54.45॥<br>
[ततोमहात्माहनुमान्मनस्वीनिशाचराणांक्षतकृत्कृतार्थः।<br>
रामस्यनाथस्यजगत्त्रयाणांश्रीपादमूलंमनसाजगाम]॥5.54.46॥<br>
ततस्तुतंवानरवीरमुख्यंमहाबलंमारुततुल्यवेगम्।<br>
महामतिंवायुसुतंवरिष्ठंप्रतुष्टुवुर्देवगणाश्चसर्वे॥5.54.47॥<br>
भङ्क्त्वावनंमहातेजाहत्वारक्षांसिसंयुगे।<br>
दग्ध्वालङ्कापुरींरम्यांरराजसमहाकपिः॥5.54.48॥<br>
तत्रदेवाःसगन्धर्वाःसिद्धाश्चपरमर्षयः।<br>
दृष्ट्वाप्रदग्धांतांविस्मयंपरमंगताः॥5.54.49॥<br>
तंदृष्ट्वावानरश्रेष्ठंहनुमन्तंमहाकपिम्।<br>
कालाग्निरितिसञ्चिन्त्यसर्वभूतानितत्रसुः॥5.54.50॥<br>
देवाश्चसर्वेमुनिपुङ्गवाश्चगन्धर्वविद्याधरनागयक्षाः।<br>
भूतानिसर्वाणिमहान्तितत्रजग्मुःपरांप्रीतिमतुल्यरूपाम्॥5.54.51॥<script>ac.playbackRate=0.5</script>