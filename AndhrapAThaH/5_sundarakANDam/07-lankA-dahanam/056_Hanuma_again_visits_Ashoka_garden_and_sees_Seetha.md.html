<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-056-Hanuma_again_visits_Ashoka_garden_and_sees_Seetha.mp3" type="audio/mpeg"></audio><br>
<br>
<br>
ततस्तुशिंशुपामूलेजानकींपर्यवस्थिताम्।<br>
अभिवाद्याब्रवीद्दिष्ट्यापश्यामित्वामिहाक्षताम्॥5.56.1॥<br>
ततस्तंप्रस्थितंसीतावीक्षमाणापुनःपुनः।<br>
भर्तृस्नेहान्वितंवाक्यंहनुमन्तमभाषत॥5.56.2॥<br>
काममस्यत्वमेवैकःकार्यस्यपरिसाधने।<br>
पर्याप्तःपरवीरघ्नयशस्यस्तेबलोदयः॥5.56.3॥<br>
शरैस्तुसङ्कुलांकृत्वालङ्कांपरबलार्दनः।<br>
मांनयेद्यदिकाकुत्स्थस्तत्तस्यसदृशंभवेत्॥5.56.4॥<br>
तद्यथातस्यविक्रान्तमनुरूपंमहात्मनः।<br>
भवत्याहवशूरस्यतथात्वमुपपादय॥5.56.5॥<br>
तदर्थोपहितंवाक्यंप्रश्रितंहेतुसंहितम्।<br>
निशम्यहनुमांस्तस्यावाक्यमुत्तरमब्रवीत्॥5.56.6॥<br>
क्षिप्रमेष्यतिकाकुत्स्थोहर्यृक्षप्रवरैर्वृतः।<br>
यस्तेयुधिविजित्यारीन्शोकंव्यपनयिष्यति॥5.56.7॥<br>
एवमाश्वास्यवैदेहींहनुमान्मारुतात्मजः।<br>
गमनायमतिंकृत्वावैदेहीमभ्यवादयत्॥5.56.8॥<br>
ततःसकपिशार्दूलःस्वामिसन्दर्शनोत्सुकः।<br>
आरुरोहगिरिश्रेष्ठमरिष्टमरिमर्दनः॥5.56.9॥<br>
तुङ्गपद्मकजुष्टाभिर्नीलाभिर्वनराजिभिः।<br>
सोत्तरीयमिवाम्भोदैःश्रृङ्गान्तरविलम्बिभिः॥5.56.10॥<br>
बोध्यमानमिवप्रीत्यादिवाकरकरैःशुभैः।<br>
उन्मिषन्तमिवोद्धूतैर्लोचनैरिवधातुभिः॥5.56.11॥<br>
तोयौघनिस्वनैर्मन्द्रैःप्राधीतमिवपर्वतम्।<br>
प्रगीतमिवविस्पष्टैर्नानाप्रस्रवणस्वनैः॥5.56.12॥<br>
देवदारुभिरत्युच्चैरूर्ध्वबाहुमिवस्थितम्।<br>
प्रपातजलनिर्घोषैःप्राक्रृष्टमिवसर्वतः॥5.56.13॥<br>
वेपमानमिवश्यामैःकम्पमानैःशरद्घनैः।<br>
वेणुभिमारुतोद्धूतैःकूजन्तमिवकीचकैः॥5.56.14॥<br>
निःश्वसन्तमिवामर्षाद्घोरैराशीविषोत्तमैः।<br>
नीहारकृतगम्भीरैर्ध्यायन्तमिवगह्वरैः॥5.56.15॥<br>
मेघपादनिभैःपादैःप्रक्रान्तमिवसर्वतः।<br>
जृम्भमाणमिवाकाशेशिखरैरभ्रमालिभिः॥5.56.16॥<br>
कूटैश्चबहुधाकीर्णैःशोभितंबहुकन्दरैः।<br>
सालतालाश्वकर्णैश्चवंशैश्चबहुभिर्वृतम्॥5.56.17॥<br>
नानामृगगणाकीर्णंधातुनिष्यन्दभूषितम्।<br>
बहुप्रस्रवणोपेतंशिलासञ्चयसङ्कटम्॥5.56.18॥<br>
महर्षियक्षगन्धर्वकिन्नरोरगसेवितम्।<br>
लतापादपसङ्घातंसिंहाध्युषितकन्दरम्॥5.56.19॥<br>
व्याघ्रसङ्घसमाकीर्णंस्वादुमूलकफलद्रुमम्॥5.56.20॥<br>
तमारुरोहहनुमान्पर्वतंपवनात्मजः।<br>
रामदर्शनशीघ्रेणप्रहर्षेणाभिचोदितः॥5.56.21॥<br>
तेनपादतलाक्रान्तारम्येषुगिरिसानुषु।<br>
सघोषाःसमशीर्यन्तशिलाश्चूर्णीकृतास्ततः॥5.56.22॥<br>
सतमारुह्यशैलेन्द्रंव्यवर्धतव्यवर्धतमहाकपिः।<br>
दक्षिणादुत्तरंपारंप्रार्थयन्लवणाम्भसः॥5.56.23॥<br>
अधिरूह्यततोवीरःपर्वतंपवनात्मजः।<br>
ददर्शसागरंभीमंमीनोरगनिषेवितम्॥5.56.24॥<br>
समारुतइवाकाशंमारुतस्यात्मसम्भवः।<br>
प्रपेदेहरिशार्दूलोदक्षिणादुत्तरांदिशम्॥5.56.25॥<br>
रराससहतैर्भूतैःप्रविशन्वसुधातलम्।<br>
कम्पमानैश्चशिखरैःपतद्भिरपिचद्रुमैः॥5.56.26॥<br>
तस्योरुवेगोन्मथिताःपादपाःपुष्पशालिनः।<br>
निपेतुर्भूतलेरुग्णाःशक्रायुधहताइव॥5.56.27॥<br>
कन्दरान्तरसंस्थानांपीडितानांमहौजसाम्।<br>
सिंहानांनिनदोभीमोनभोभिन्दन्सशुश्रुवे॥5.56.28॥<br>
स्रस्तव्याविद्धवसनाव्याकुलीकृतभूषणाः।<br>
विद्याधर्यःसमुत्पेतुःसहसाधरणीधरात्॥5.56.29॥<br>
अतिप्रमाणाबलिनोदीप्तजिह्वामहाविषाः।<br>
निपीडितशिरोग्रीवाव्यवेष्टन्तमहाहयः॥5.56.30॥<br>
किन्नरोरगगन्धर्वयक्षविद्याधरास्तदा।<br>
पीडितंतंनगवरंत्यक्त्वागगनमास्थिताः॥5.56.31॥<br>
सचभूमिधरःश्रीमान्बलिनातेनपीडितः।<br>
सवृक्षशिखरोदग्रःप्रविवेशरसातलम्॥5.56.32॥<br>
दशयोजनविस्तारस्त्रिंशद्योजनमुच्छ्रितः।<br>
धरण्यांसमतांयातःसबभूवधराधरः॥5.56.33॥<br>
सलिलङ्घयिषुर्भीमंसलीलंलवणार्णवम्।<br>
कल्लोलास्फालवेलान्तमुत्पपातनभोहरिः॥5.56.34॥<script>ac.playbackRate=0.5</script>