<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-050-Hanuma_declares_himself_to_be_a_messenger_of.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
तमुद्वीक्ष्यमहाबाहुःपिङ्गाक्षंपुरतःस्थितम्।<br>
कोपेनमहताऽऽविष्टोरावणोलोकरावणः॥5.50.1॥<br>
शङ्काहतात्मादध्यौसकपान्द्रंतेजसावृतम्।<br>
किमेषभगवान्नन्दीभवेत्साक्षादिहागतः॥5.50.2॥<br>
येनशप्तोऽस्मिकैलासेमयासञ्चालितेपुरा।<br>
सोऽयंवानरमूर्तिःस्यात्किंस्विद्बाणोपिवाऽसुरः॥5.50.3॥<br>
सराजारोषताम्राक्षःप्रहस्तंमन्त्रिसत्तमम्।<br>
कालयुक्तमुवाजेदंवचोविपुलमर्थवत्॥5.50.4॥<br>
दुरात्मापृच्छ्यतामेषकुतःकिंवाऽस्यकारणम्।<br>
वनभङ्गेचकोऽस्यार्थोराक्षसीनांचतर्जने॥5.50.5॥<br>
मत्पुरीमप्रधृष्यांवाऽऽगमनेकिंप्रयोजनम्।<br>
आयोधनेवाकिंकार्यंत्वयाकपे॥5.50.6॥<br>
रावणस्यवचःश्रुत्वाप्रहस्तोवाक्यमब्रवीत्।<br>
समाश्वसिहिभद्रंतेनभीःकार्यात्वयाकपे॥5.50.7॥<br>
यदितावत्त्वमिन्द्रेणप्रेषितोरावणालयम्।<br>
तत्त्वमाख्याहिमाभूत्तेभयंवानरमोक्ष्यसे॥5.50.8॥<br>
चाररूपमिदंकृत्वाप्रविष्टोनःपुरीमिमाम्।<br>
विष्णुनाप्रेषितोवापिदूतोविजयकाङ्क्षिणा॥5.50.9॥<br>
नहितेवानरंतेजोरूपमात्रंतुवानरम्॥5.50.10॥<br>
अनृतंवदतश्चापिदुर्लभंतवजीवितम्।<br>
अथवायन्निमित्तंतेप्रवेशोरावणालये॥5.50.11॥<br>
एवमुक्तोहरिश्रेष्ठस्तदारक्षोगणेश्वरम्॥5.50.12॥<br>
अब्रवीन्नास्मिशक्रस्ययमस्यवरुणस्यवा।<br>
धनदेननमेसख्यंविष्णुनानास्मिचोदितः॥5.50.13॥<br>
जातिरेवममत्वेषावानरोऽहमिहागतः।<br>
दर्शनेराक्षसेन्द्रस्यदुर्लभेतदिदंमया॥5.50.14॥<br>
वनंराक्षसराजस्यदर्शनार्थेविनाशितम्।<br>
ततस्तेराक्षसाःप्राप्ताबलिनोयुद्धकाङ्क्षिणः॥5.50.15॥<br>
रक्षणार्थंतुदेहस्यप्रतियुद्धामयारणे।<br>
अस्त्रपाशैर्नशक्योऽहंबद्धुंदेवासुरैरपि॥5.50.16॥<br>
पितामहादेववरोममाप्येषोऽभ्युपागतः।<br>
राजानंद्रष्टुकामेनमयास्त्रमनुवर्तितम्॥5.50.17॥<br>
विमुक्तोह्यहमस्त्रेणराक्षसैस्त्वभिपीडितः।<br>
केनचिद्राजकार्येणसंप्राप्तोऽस्मितवान्तिकम्॥5.50.18॥<br>
दूतोऽहमितिविज्ञेयोराघवस्यामितौजसः।<br>
श्रूयतांचापिवचनंममपथ्यमिदंप्रभो॥5.50.19॥</div></div><script>ac.playbackRate=0.5</script></body>
</html>