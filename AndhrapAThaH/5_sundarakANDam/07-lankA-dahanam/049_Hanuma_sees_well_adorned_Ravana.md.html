<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-049-Hanuma_sees_well-adorned_Ravana.mp3" type="audio/mpeg"></audio><br>
<br>
<br>
ततःसकर्मणातस्यविस्मितोभीमविक्रमः।<br>
हनुमान्रोषताम्राक्षोरक्षोधिपमवैक्षत॥5.49.1॥<br>
भ्राजमानंमहार्हेणकाञ्चनेनविराजता।<br>
मुक्ताजालावृतेनाथमुकुटेनमहाद्युतिम्॥5.49.2॥<br>
वज्रसंयोगसंयुक्तैर्महार्हमणिविग्रहैः।<br>
हैमैराभरणैश्चित्रैर्मनसेवप्रकल्पितैः॥5.49.3॥<br>
महार्हक्षौमसंवीतंरक्तचन्दनरूषितम्।<br>
स्वनुलिप्तंविचित्राभिर्विविधाभिश्चभक्तिभिः॥5.49.4॥<br>
विवृतैर्दर्शनीयैश्चरक्ताक्षैर्भीमदर्शनैः।<br>
दीप्ततीक्ष्णमहादंष्ट्रैःप्रलम्बदशनच्छदैः॥5.49.5॥<br>
शिरोभिर्दशभिर्वीरंभ्राजमानंमहौजसम्।<br>
नानाव्यालसमाकीर्णैःशिखरैरिवमन्दरम्॥5.49.6॥<br>
नीलाञ्जनचयप्रख्यंहारेणोरसिराजता।<br>
पूर्णचन्द्राभवक्रेणसबलाकमिवाम्बुदम्॥5.49.7॥<br>
बाहुभिर्बद्धकेयूरैश्चन्दनोत्तमरूषितैः।<br>
भ्राजमानाङ्गदैःपीनैःपञ्चशीर्षौरिवोरगैः॥5.49.8॥<br>
महतिस्फाटिकेचित्रेरत्नसंयोगसंस्कृते।<br>
उत्तमास्तरणास्तीर्णेसूपविष्टंवरासने॥5.49.9॥<br>
अलंकृताभिरत्यर्थंप्रमदाभिःसमन्ततः।<br>
वालव्यजनहस्ताभिरारात्समुपसेवितम्॥5.49.10॥<br>
दुर्धरेणप्रहस्तेनमहापार्श्वेनरक्षसा।<br>
मन्त्रिभिर्मन्त्रतत्त्वज्ञैर्निकुम्भेनचमन्त्रिणा॥5.49.11॥<br>
सुखोपविष्टंरक्षोभिश्चतुर्भिर्बलदर्पितैः।<br>
कृत्स्नपरिवृतंलोकंचतुर्भिरिवसागरैः॥5.49.12॥<br>
सचिवैर्मन्त्रतत्त्वज्ञैरन्यैश्चशुभबुद्धिभिः।<br>
अन्वास्यमानंरक्षोभिःसुरैरिवसुरेश्वरम्॥5.49.13॥<br>
अपश्यद्राक्षसपतिंहनुमानतितेजसम्।<br>
विष्ठितंमेरुशिखरेसतोयमिवतोयदम्॥5.49.14॥<br>
सतैःसंपीड्यमानोऽपिरक्षोभिर्भीमविक्रमैः।<br>
विस्मयंपरमंगत्वारक्षोधिपमवैक्षत॥5.49.15॥<br>
भ्राजमानंततोदृष्ट्वाहनुमान्राक्षसेश्वरम्।<br>
मनसाचिन्तयामासतेजसातस्यमोहितः॥5.49.16॥<br>
अहोरूपमहोधैर्यमहोसत्त्वमहोद्युतिः।<br>
अहोराक्षसराजस्यसर्वलक्षणयुक्तता॥5.49.17॥<br>
यद्यधर्मोनबलवान्स्यादयंराक्षसेश्वरः।<br>
स्यादयसुरलोकस्यसशक्रस्यापिरक्षिता॥5.49.18॥<br>
अस्यक्रूरैर्नृशंसैश्चकर्मभिर्लोककुत्सितैः।<br>
तेनबिभ्यतिखल्वस्माल्लोकाःसामरदानवाः॥5.49.19॥<br>
इतिचिन्तांबहुविधामकरोन्मतिमान्हरिः।<br>
दृष्ट्वाराक्षसराजस्यप्रभावममितौजसः॥5.49.20॥<script>ac.playbackRate=0.5</script>