<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-051-Hanuma_narrates_the_story_of.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तंसमीक्ष्यमहासत्त्वंसत्त्ववान्हरिसत्तमः।<br>
वाक्यमर्थवदव्यग्रस्तमुवाचदशाननम्॥5.51.1॥<br>
अहंसुग्रीवसन्देशादिहप्राप्तस्तवालयम्।<br>
राक्षसेन्द्रहरीशस्त्वांभ्राताकुशलमब्रवीत्॥5.51.2॥<br>
भ्रातुःशृणुसमादेशंसुग्रीवस्यमहात्मनः।<br>
धर्मार्थोपहितंवाक्यमिहचामुत्रचक्षमम्॥5.51.3॥<br>
राजादशरथोनामरथकुञ्जरवाजिमान्।<br>
पितेवबन्धुर्लोकस्यसुरेश्वरसमद्युतिः॥5.51.4॥<br>
ज्येष्ठस्तस्यमहाबाहुःपुत्रःप्रियकरःप्रभुः।<br>
पितुर्निर्देशान्निष्क्रान्तःप्रविष्टोदण्डकावनम्॥5.51.5॥<br>
लक्ष्मणेनसहभ्रात्रासीतयाचापिभार्यया।<br>
रामोनाममहातेजाधर्म्यंपन्थानमाश्रितः॥5.51.6॥<br>
तस्यभार्यावनेनष्टासीतापतिमनुव्रता।<br>
वैदेहस्यसुताराज्ञोजनकस्यमहात्मनः॥5.51.7॥<br>
समार्गमाणस्तांदेवींराजपुत्रःसहानुजः।<br>
ऋश्यमूकमनुप्राप्तःसुग्रीवेणसमागतः॥5.51.8॥<br>
तस्यतेनप्रतिज्ञातंसीतायाःपरिमार्गणम्।<br>
सुग्रीवस्यापिरामेणहरिराज्यंनिवेदितम्॥5.51.9॥<br>
ततस्तेनमृधेहत्वाराजपुत्रेणवालिनम्।<br>
सुग्रीवःस्थापितोराज्येहर्यृक्षाणांगणेश्वरः॥5.51.10॥<br>
त्वयाविज्ञातपूर्वश्चवालीवानरपुङ्गवः।<br>
रामेणनिहतःसङ्ख्येशरेणैकेनवानरः॥5.51.11॥<br>
ससीतामार्गणेव्यग्रःसुग्रीवःसत्यसङ्गरः।<br>
हरीन्संप्रेषयामासदिशःसर्वाहरीश्वरः॥5.51.12॥<br>
तांहरीणांसहस्राणिशतानिनियुतानिच।<br>
दिक्षुसर्वासुमार्गन्तेह्यधश्चोपरिचाम्बरे॥5.51.13॥<br>
वैनतेयसमाःकेचित्केचित्तत्रानिलोपमाः।<br>
असङ्गगतयःशीघ्राहरिवीरामहाबलाः॥5.51.14॥<br>
अहंतुहनुमान्नाममारुतस्यौरसःसुतः।<br>
सीतायास्तुकृतेतूर्णंशतयोजनमायतम्॥5.51.15॥<br>
समुद्रंलङ्घयित्वैवतांदिदृक्षुरिहागतः।<br>
भ्रमताचमयादृष्टागृहेतेजनकात्मजा॥5.51.16॥<br>
तद्भवान्दृष्टधर्मार्थस्तपःकृतपरिग्रहः।<br>
परदारान्महाप्राज्ञनोपरोद्धुंत्वमर्हसि॥5.51.17॥<br>
नहिधर्मविरुद्धेषुबह्वपायेषुकर्मसु।<br>
मूलघातिषुसज्जन्तेबुद्धिमन्तोभवद्विधाः॥5.51.18॥<br>
कश्चलक्ष्मणमुक्तानांरामकोपानुवर्तिनाम्।<br>
शराणामग्रतःस्थातुंशक्तोदेवासुरेष्वपि॥5.51.19॥<br>
नचापित्रिषुलोकेषुराजन्विद्येतकश्चन।<br>
राघवस्यव्यलीकंयःकृत्वासुखमवाप्नुयात्॥5.51.20॥<br>
तत्त्रिकालहितंवाक्यंधर्म्यमर्थानुबन्धिच।<br>
मन्यस्वनरदेवायजानकीप्रतिदीयताम्॥5.51.21॥<br>
दृष्टाहीयंमयादेवीलब्धंयदिहदुर्लभम्।<br>
उत्तरंकर्मयच्छेषंनिमित्तंतत्रराघवः॥5.51.22॥<br>
लक्षितेयंमयासीतातथाशोकपायणा।<br>
गृह्ययांनाभिजानासिपञ्चास्यामिवपन्नगीम्॥5.51.23॥<br>
नेयंजरयितुंशक्यासासुरैरमरैरपि।<br>
विषसंसृष्टमत्यर्थंभुक्तमन्नमिवौजसा॥5.51.24॥<br>
तपस्सन्तापलब्धस्तेयोऽयधर्मपरिग्रहः।<br>
नसनाशयितुंन्याय्यमात्मप्राणपरिग्रहः॥5.51.25॥<br>
अवध्यतांतपोऽभिर्यांभवान्समनुपश्यति।<br>
आत्मनःसासुरैर्देवैर्हेतुस्तत्राप्ययंमहान्॥5.51.26॥<br>
नदानवोनगन्धर्वोनयक्षोनचपन्नगः।<br>
तस्मात्प्राणपरित्राणंकथंराजन्करिष्यसि॥5.51.27॥<br>
नतुधर्मोपसंहारमधर्मफलसंहितम्।<br>
तदेवफलमन्वेतिधर्मश्चाधर्मनाशनः॥5.51.28॥<br>
प्राप्तंधर्मफलंतावद्भवतानात्रसंशयः।<br>
फलमस्याप्यधर्मस्यक्षिप्रमेवप्रपत्स्यसे॥5.51.29॥<br>
जनस्थानवधंबुद्ध्वाबुद्ध्वावालिवधंतथा।<br>
रामसुग्रीवसख्यंचबुद्ध्यस्वहितमात्मनः॥5.51.30॥<br>
कामंखल्वहमप्येकःसवाजिरथकुञ्जराम्।<br>
लङ्कांनाशयितुंशक्तस्तस्यैषतुननिश्चयः॥5.51.31॥<br>
रामेणहिप्रतिज्ञातंहर्यृक्षगणसन्निधौ।<br>
उत्सादनममित्राणांसीतायैस्तुप्रधर्षिता॥5.51.32॥<br>
अपकुर्वन्हिरामस्यसाक्षादपिपुरन्दरः।<br>
नसुखंप्राप्नुयादन्यःकिंपुनस्त्वद्विधोजनः॥5.51.33॥<br>
यांसीतेत्यभिजानासियेयंतिष्ठतितेवशे।<br>
कालरात्रीतितांविद्धिसर्वलङ्काविनाशिनीम्॥5.51.34॥<br>
तदलंकालपाशेनसीताविग्रहरूपिणा।<br>
स्वयंस्कन्धावसक्तेनक्षममात्मनिचिन्त्यताम्॥5.51.35॥<br>
सीतायास्तेजसादग्धांरामकोपप्रपीडिताम्।<br>
दह्यमानामिमांपश्यपुरींसाट्टप्रतोलिकाम्॥5.51.36॥<br>
स्वानिमित्राणिमन्त्रीश्चज्ञातीन्भ्रातॄन्सुतान्हितान्।<br>
भोगान्दारांश्चलङ्कांचमाविनाशमुपानय॥5.51.37॥<br>
सत्यंराक्षसराजेन्द्रशृणुष्ववचनंमम।<br>
रामदासस्यदृतस्यवानरस्यविशेषतः॥5.51.38॥<br>
सर्वान्लोकान्सुसंहृत्यसभूतान्सचराचरान्।<br>
पुनरेवतथास्रष्टुंशक्तोरामोमहायशाः॥5.51.39॥<br>
देवासुरनरेन्द्रेषुयक्षरक्षोगणेषुच।<br>
विद्याधरेषुसर्वेषुगन्धर्वेषूरगेषुच॥5.51.40॥<br>
सिद्धेषुकिन्नरेन्द्रेषुपतत्त्रिषुचसर्वतः॥5.51.41॥<br>
सर्वभूतेषुसर्वत्रसर्वकालेषुनास्तिसः।<br>
योरामंप्रतियुद्ध्येतविष्णुतुल्यपराक्रमम्॥5.51.42॥<br>
सर्वलोकेश्वरस्यैवंकृत्वाविप्रियमुत्तमम्।<br>
रामस्यराजसिंहस्यदुर्लभंतवजीवितम्॥5.51.43॥<br>
देवाश्चदैत्याश्चनिशाचरेन्द्रगन्धर्वविद्याधरनागयक्षाः।<br>
रामस्यलोकत्रयनायकस्यस्थातुंनशक्ताःसमरेषुसर्वे॥5.51.44॥<br>
ब्रह्मास्वयम्भूश्चतुराननोवारुद्रस्त्रिनेत्रस्त्रिपुरान्तकोवा।<br>
इन्द्रोमहेन्द्रःसुरनायकोवात्रातुंनशक्तायुधिरामवध्यम्॥5.51.45॥<br>
ससौष्ठवोपेतमदीनवादिनःकपेर्निशम्याप्रतिमोऽप्रियंवचः।<br>
दशाननःकोपविवृत्तलोचनःसमादिशत्तस्यवधंमहाकपेः॥5.51.46॥</div></div><script>ac.playbackRate=0.5+parseInt(slider.value)/200</script></body>
</html>