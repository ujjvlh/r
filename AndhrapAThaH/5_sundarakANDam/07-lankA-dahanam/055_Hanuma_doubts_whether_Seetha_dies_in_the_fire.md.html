<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-055-Hanuma_doubts_whether_Seetha_dies_in_the_fire.mp3" type="audio/mpeg"></audio><br>
<br>
<br>
लङ्कांसमस्तांसन्दीप्यलाङ्गूलाग्निंमहाबलः।<br>
निर्वापयामासतदासमुद्रेहरिसत्तमः॥5.55.1॥<br>
सन्दीप्यमानांविध्वस्तांत्रस्तरक्षोगणांपुरीम्।<br>
अवेक्ष्यहनुमान्लङ्कांचिन्तयामासवानरः॥5.55.2॥<br>
तस्याभूत्सुमहांस्त्रासःकुत्साचात्मन्यजायत।<br>
लङ्कांप्रदहताकर्मकिंस्वित्कृतमिदंमया॥5.55.3॥<br>
धन्यास्तेपुरुषश्रेष्ठायेबुद्ध्याकोपमुत्थितम्।<br>
निरुन्धन्तिमहात्मानोदीप्तमग्निमिवाम्भसा॥5.55.4॥<br>
क्रुद्धःपापंनकुर्यात्कःक्रुद्धोहन्याद्गुरूनपि।<br>
क्रुद्धःपरुषयावाचानरःसाधूनधिक्षिपेत्॥5.55.5॥<br>
वाच्यावाच्यंप्रकुपितोनविजानातिकर्हिचित्।<br>
नाकार्यमस्तिक्रुद्धस्यनावाच्यंविद्यतेक्वचित्॥5.55.6॥<br>
यःसमुत्पतितंक्रोधंक्षमयैवनिरस्यति।<br>
यथोरगस्त्वचंजीर्णांसवैपुरुषउच्यते॥5.55.7॥<br>
धिगस्तुमांसुदुर्बुद्धिंनिर्लज्जंपापकृत्तमम्।<br>
अचिन्तयित्वातांसीतामग्निदंस्वामिघातकम्॥5.55.8॥<br>
यदिदग्धात्वियंलङ्कानूनमार्यापिजानकी।<br>
दग्धातेनमयाभर्तुर्हतंकार्यमजानता॥5.55.9॥<br>
यदर्थमयमारम्भस्तत्कार्यमवसादितम्।<br>
मयाहिदहतालङ्कांनसीतापरिरक्षिता॥5.55.10॥<br>
ईषत्कार्यमिदंकार्यंकृतमासीन्नसंशयः।<br>
तस्यक्रोधाभिभूतेनमयामूलक्षयःकृतः॥5.55.11॥<br>
विनष्टाजानकीनूनंनह्यदग्धःप्रदृश्यते।<br>
लङ्कायांकश्चिदुद्देशःसर्वाभस्मीकृतापुरी॥5.55.12॥<br>
यदितद्विहतंकार्यंममप्रज्ञाविपर्ययात्।<br>
इहैवप्राणसंन्यासोममापिह्यद्यरोचते॥5.55.13॥<br>
किमग्नौनिपताम्यद्यअहोस्विद्वडवामुखे।<br>
शरीरमाहोसत्त्वानांदद्मिसागरवासिनाम्॥5.55.14॥<br>
कथंहिजीवताशक्योमयाद्रष्टुंहरीश्वरः।<br>
तौवापुरुषशार्दूलौकार्यसर्वस्वघातिना॥5.55.15॥<br>
मयाखलुतदेवेदंरोषदोषात्प्रदर्शितम्।<br>
प्रथितंत्रिषुलोकेषुकपित्वमनवस्थितम्॥5.55.16॥<br>
धिगस्तुराजसंभावमनीशमनवस्थितम्।<br>
ईश्वरेणापियद्रागान्मयासीतानरक्षिता॥5.55.17॥<br>
विनष्टायांतुसीतायांतावुभौविनशिष्यतः।<br>
तयोर्विनाशेसुग्रीवःसबन्धुर्विनशिष्यति॥5.55.18॥<br>
एतदेववचःश्रुत्वाभरतोभ्रातृवत्सलः।<br>
धर्मात्मासहशत्रुघ्नःकथंशक्ष्यतिजीवितुम्॥5.55.19॥<br>
इक्ष्वाकुवंशेधर्मिष्ठेगतेनाशमसंशयम्।<br>
भविष्यन्तिप्रजाःसर्वाःशोकसन्तापपीडिताः॥5.55.20॥<br>
तदहंभाग्यरहितोलुप्तधर्मार्थसंग्रहः।<br>
रोषदोषपरीतात्माव्यक्तंलोकविनाशनः॥5.55.21॥<br>
इतिचिन्तयस्तस्यनिमित्तान्युपपेदिरे।<br>
पूर्वमप्युपलब्धानिसाक्षात्पुनरचिन्तयत्॥5.55.22॥<br>
अथवाचारुसर्वाङ्गीरक्षितास्वेनतेजसा।<br>
ननशिष्यतिकल्याणीनाग्निरग्नौप्रवर्तते॥5.55.23॥<br>
नहिधर्मात्मनस्तस्यभार्याममिततेजसः।<br>
स्वाचारित्राभिगुप्तांतांस्प्रष्टुमर्हतिपावकः॥5.55.24॥<br>
नूनंरामप्रभावेनवैदेह्याःसुकृतेनच।<br>
यन्मांदहनकर्माऽयंनादहद्धव्यवाहनः॥5.55.25॥<br>
त्रयाणांभरतादीनांभार्तॄणांदेवताचया।<br>
रामस्यचमनःकान्तासाकथंविनशिष्यति॥5.55.26॥<br>
यद्वादहनकर्माऽयंसर्वत्रप्रभुरव्ययः।<br>
नमेदहतिलाङ्गूलंकथमार्यांप्रधक्ष्यति॥5.55.27॥<br>
पुनश्चाचिन्तयत्तत्रहनुमान्विस्मितस्तदा।<br>
हिरण्यनाभस्यगिरेर्जलमध्येप्रदर्शनम्॥5.55.28॥<br>
तपसासत्यवाक्येनअनन्यत्वाच्चभर्तरि।<br>
अपिसानिर्दहेदग्निंनतामग्निःप्रधक्ष्यति॥5.55.29॥<br>
सतथाचिन्तयंस्तत्रदेव्याधर्मपरिग्रहम्।<br>
शुश्रावहनुमान्वाक्यंचारणानांमहात्मनाम्॥5.55.30॥<br>
अहोखलुकृतंकर्मदुष्करंहिहनूमता।<br>
अग्निंविसृजताऽभीक्ष्णंभीमंराक्षसवेश्मनि॥5.55.31॥<br>
प्रपलायितरक्षःस्त्रीबालवृद्धसमाकुला।<br>
जनकोलाहलाध्माताक्रन्दन्तीवाद्रिकन्दरे॥5.55.32॥<br>
दग्धेयंनगरीसर्वासाट्टप्राकारतोरणा।<br>
जानकीनचदग्धेतिविस्मयोऽद्भुतएवनः॥5.55.33॥<br>
सनिमित्तैश्चदृष्टार्थैःकारणैश्चमहागुणैः।<br>
ऋषिवाक्यैश्चहनुमानभवत्प्रीतभानसः॥5.55.34॥<br>
ततःकपिःप्राप्तमनोरथार्थस्तामक्षतांराजसुतांविदित्वा।<br>
प्रत्यक्षतस्तांपुनरेवदृष्ट्वाप्रतिप्रयाणायमतिंचकार॥5.55.35॥<script>ac.playbackRate=0.5</script>