<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-052-Ravana_orders_Hanuma_to_be_killed.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तस्यतद्वचनंश्रुत्वावानरस्यमहात्मनः।<br>
आज्ञापयद्वधंतस्यरावणःक्रोधमूर्च्छितः॥5.52.1॥<br>
वधेतस्यसमाज्ञप्तेरावणेनदुरात्मना।<br>
निवेदितवतोदौत्यंनानुमेनेविभीषणः॥5.52.2॥<br>
तंरक्षोधिपतिंक्रुद्धंतच्चकार्यमुपस्थितम्।<br>
विदित्वाचिन्तयामासकार्यंकार्यविधौस्थितः॥5.52.3॥<br>
निश्चितार्थस्ततःसाम्नाऽऽपूज्यशत्रुजिदग्रजम्।<br>
उवाचहितमत्यर्थंवाक्यंवाक्यविशारदः॥5.52.4॥<br>
क्षमस्वरोषंत्यजराक्षसेन्द्रप्रसीदमद्वाक्यमिदंशृणुष्व।<br>
वधंनकुर्वन्तिपरावरज्ञादूतस्यसन्तोवसुधाधिपेन्द्राः॥5.52.5॥<br>
राजधर्मविरुद्धंचलोकवृत्तेश्चगर्हितम्।<br>
तवचासदृशंवीरकपेरस्यप्रमापणम्॥5.52.6॥<br>
धर्मज्ञश्चकृतज्ञश्चराजधर्मविशारदः।<br>
परावरज्ञोभूतानांत्वमेवपरमार्थवित्॥5.52.7॥<br>
गृह्यन्तेयदिरोषेणत्वादृशोऽपिविपश्चितः।<br>
ततःशास्त्रधर्मविपश्चित्त्वंश्रमएवहिकेवलम्॥5.52.8॥<br>
तस्मात्प्रसीदशत्रुघ्नराक्षसेन्द्रदुरासद।<br>
युक्तायुक्तंविनिश्चित्यदूतदण्डेविधीयताम्॥5.52.9॥<br>
विभीषणवचःश्रुत्वारावणोराक्षसेश्वरः।<br>
रोषेणमहताविष्टोवाक्यमुत्तरमब्रवीत्॥5.52.10॥<br>
नपापानांवधेपापंविद्यतेशत्रुसूदन।<br>
तस्मादेनंवधिष्यामिवानरंपापचारिणम्॥5.52.11॥<br>
अधर्ममूलंबहुरोषयुक्तमनार्यजुष्टंवचनंनिशम्य।<br>
उवाचवाक्यंपरमार्थतत्त्वंविभीषणोबुद्धिमतांवरिष्ठः॥5.52.12॥<br>
प्रसीदलङ्केश्वरराक्षसेन्द्रधर्मार्थयुक्तंवचनंशृणुष्व।<br>
दूतानवध्याःसमयेषुराजन्सर्वेषुसर्वत्रवदन्तिसन्तः॥5.52.13॥<br>
असंशयंशत्रुरयंप्रवृद्धःकृतंह्यनेनाप्रियमप्रमेयम्।<br>
नदूतवध्यांप्रवदन्तिसन्तोदूतस्यदृष्टाबहवोहिदण्डाः॥5.52.14॥<br>
वैरूप्यमङ्गेषुकशाभिघातोमौण्ड्यं(ढ्यं)तथालक्षणसन्निपातः।<br>
एतान्हिदूतेप्रवदन्तिदण्डान्वधस्तुदूतस्यननःश्रुतोऽपि॥5.52.15॥<br>
कथंचधर्मार्थविनीतबुद्धिःपरावरप्रत्ययनिश्चितार्थः।<br>
भवद्विधःकोपवशेहितिष्ठेत्कोपंनियच्छन्तिहिसत्त्ववन्तः॥5.52.16॥<br>
नधर्मवादेनचलोकवृत्तेनशास्त्रबुद्धिग्रहणेषुचापि।<br>
विद्येतकश्चित्तववीरतुल्यस्त्वंह्युत्तमःसर्वसुरासुराणाम्॥5.52.17॥<br>
नचाप्यस्यकपेर्घातेकञ्चित्पश्याम्यहंगुणम्।<br>
तेष्वयंपात्यतांदण्डोयैरयंप्रेषितःकपिः॥5.52.18॥<br>
साधुर्वायदिवाऽसाधुःपरैरेषसमर्पितः।<br>
ब्रुवन्परार्थंपरवान्नदूतोवधमर्हति॥5.52.19॥<br>
अपिचास्मिन्हतेराजन्नान्यंपश्यामिखेचरम्।<br>
इहयःपुनरागच्छेत्परंपारंमहोदधेः॥5.52.20॥<br>
तस्मान्नास्यवदेयत्नःकार्यःपरपुरञ्जय।<br>
भवान्सेन्द्रेषुदेवेषुयत्नमास्तातुमर्हति॥5.52.21॥<br>
अस्मिन्विनष्टेनहिदूतमन्यंपश्यामियस्तौनरराजपुत्रौ।<br>
युद्धाययुद्धप्रियदुर्विनीतावुद्योजयेद्दीर्घपथावरुद्धौ॥5.52.22॥<br>
पराक्रमोत्साहमनस्विनांचसुरासुराणामपिदुर्जयेन।<br>
त्वयामनोनन्दननैर्ऋतानांयुद्धायतिर्नाशयितुंनयुक्ता॥5.52.23॥<br>
हिताश्चशूराश्चसमाहिताश्चकुलेषुजाताश्चमहागुणेषु।<br>
मनस्विनःशस्त्रभृतांवरिष्ठाःकोट्यग्रतस्तेसुभृताश्चयोधाः॥5.52.24॥<br>
तदेकदेशेनबलस्यतावत्केचित्तवादेशकृतोऽभियान्तु।<br>
तौराजपुत्रौविनिगृह्यमूढौपरेषुतेभावयितुंप्रभावम्॥5.52.25॥<br>
निशाचराणामधिपोऽनुजस्यविभीषणस्योत्तमवाक्यमिष्टम्।<br>
जग्राहबुद्ध्यासुरलोकशत्रुर्महाबलोराक्षसराजमुख्यः॥5.52.26॥</div></div><script>ac.playbackRate=0.5+parseInt(slider.value)/200</script></body>
</html>