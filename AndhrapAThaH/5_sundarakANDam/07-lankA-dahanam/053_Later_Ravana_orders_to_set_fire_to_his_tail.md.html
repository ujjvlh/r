<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-053-Later_Ravana_orders_to_set_fire_to_his_tail.mp3" type="audio/mpeg"></audio><br>
<br>
<br>
तस्यतद्वचनंश्रुत्वादशग्रीवोमहाबलः।<br>
देशकालहितंवाक्यंभ्रातुरुत्तरमब्रवीत्॥5.53.1॥<br>
सम्यगुक्तंहिभवतादूतवध्याविगर्हिता।<br>
अवश्यंतुवधादन्यःक्रियतामस्यनिग्रहः॥5.53.2॥<br>
कपीनांकिललाङ्गूलमिष्टंभवतिभूषणम्।<br>
तदस्यदीप्यतांशीघ्रंतेनदग्धेनगच्छतु॥5.53.3॥<br>
ततःपश्यन्त्विमंदीनमङ्गवैरूप्यकर्शितम्।<br>
समित्रज्ञातयःसर्वेबान्धवाःससुहृज्जनाः॥5.53.4॥<br>
आज्ञापयद्राक्षसेन्द्रःपुरंसर्वंसचत्वरम्।<br>
लाङ्गूलेनप्रदीप्तेनरक्षोभिःपरिणीयताम्॥5.53.5॥<br>
तस्यतद्वचनंश्रुत्वाराक्षसाःकोपकर्शिताः।<br>
वेष्टयन्तिस्मलाङ्गूलंजीर्णैःकार्पासकैःपटैः॥5.53.6॥<br>
शुष्कमिन्धनमासाद्यवनेष्विवहुताशनः।<br>
तैलेनपरिषिच्याथतेऽग्निंतत्राभ्यपातयन्॥5.53.7॥<br>
लाङूलेनप्रदीप्तेनराक्षसांस्तानपातयत्।<br>
रोषामर्षपरीतात्माबालसूर्यसमाननः॥5.53.8॥<br>
लाङ्गूलंसंप्रदीप्तंतुद्रष्टुंतस्यहनूमतः।<br>
सहस्त्रीबालवृद्धाश्चजग्मुःप्रीतानिशाचराः॥5.53.9॥<br>
सभूयःसङ्गतैःक्रूरैराक्षसैर्हरिसत्तमः।<br>
निबद्धःकृतवान्वीरस्तत्कालसदृशींमतिम्॥5.53.10॥<br>
कामंखलुनमेशक्तानिबद्धस्यापिराक्षसाः।<br>
छित्त्वापाशान्समुत्पत्यहन्यामहमिमान्पुनः॥5.53.11॥<br>
यदिभर्तृहितार्थायचरन्तंभर्तृशासनात्।<br>
बध्नन्त्येतेदुरात्मानोनतुमेनिष्कृतिःकृता॥5.53.12॥<br>
सर्वेषामेवपर्याप्तोराक्षसानामहंयुधि।<br>
किंतुरामस्यप्रीत्यर्थंविषहिष्येऽहमीदृशम्॥5.53.13॥<br>
लङ्काचारयितव्यावैपुनरेवभवेदिति।<br>
रात्रौनहिसुदृष्टामेदुर्गकर्मविधानतः॥5.53.14॥<br>
अवश्यमेवद्रष्टव्यामयालङ्कानिशाक्षये॥5.53.15॥<br>
कामंबद्धस्यमेभूयःपुच्छस्योद्दीपनेनच।<br>
पीडांकुर्वन्तुरक्षांसिनमेऽस्तिमनसःश्रमः॥5.53.16॥<br>
ततस्तेसंवृताकारंसत्त्ववन्तंमहाकपिम्।<br>
परिगृह्यययुर्हृष्टाराक्षसाःकपिकुञ्जरम्॥5.53.17॥<br>
शङ्खभेरीनिनादैस्तंघोयषयन्तःस्वकर्मभिः।<br>
राक्षसाःक्रूरकर्माणश्चारयन्तिस्मतांपुरीम्॥5.53.18॥<br>
अन्वीयमानोरक्षोभिर्ययौसुखमरिन्दमः।<br>
हनुमांश्चारयामासराक्षसानांमहापुरीम्॥5.53.19॥<br>
अथापश्यद्विमानानिविचित्राणिमहाकपिः।<br>
संवृतान्भूमिभागांश्चसुविभक्तांश्चचत्वरान्॥5.53.20॥<br>
तथारथ्योपरथ्याश्चतथैवगृहकान्तरान्।<br>
गृहांश्चमेघसङ्काशान्ददर्शपवनात्मजः॥5.53.21॥<br>
चत्वरेषुचतुष्केषुराजमार्गेतथैवच।<br>
घोषयन्तिकपिंसर्वेचारीकइतिराक्षसाः॥5.53.22॥<br>
स्त्रीबालवृद्धानिर्जग्मुस्तत्रतत्रकुतूहलात्।<br>
तंप्रदीपितलाङ्गूलंहनुमन्तंदिदृक्षवः॥5.53.23॥<br>
दीप्यमानेततस्तस्यलांगूलाग्रेहनूमतः।<br>
राक्षस्यस्ताविरूपाक्ष्यःशंसुर्देव्यास्तदप्रियम्॥5.53.24॥<br>
यस्त्वयाकृतसंवादःसीतेताम्रमुखःकपिः।<br>
लाङ्गूलेनप्रदीप्तेनसएषपरिणीयते॥5.53.25॥<br>
श्रत्वातद्वचनंक्रूरमात्मापहरणोपमम्।<br>
वैदेहीशोकसन्तप्ताहुताशनमुपागमत्॥5.53.26॥<br>
मङ्गलाभिमुखीतस्यसातदाऽऽसीन्महाकपेः।<br>
उपतस्थेविशालाक्षीप्रयताहव्यवाहनम्॥5.53.27॥<br>
यद्यस्तिपतिशुश्रूषायद्यस्तिचरितंतपः।<br>
यदिचास्त्येकपत्नीत्वंशीतोभवहनूमतः॥5.53.28॥<br>
यदिकिंचिदनुक्रोशस्तस्यमय्यस्तिधीमतः।<br>
यदिवाभाग्यशेषोमेशीतोभवहनूमतः॥5.53.29॥<br>
यदिमांवृत्तसम्पन्नांतत्समागमलालसाम्।<br>
सविजानातिधर्मात्माशीतोभवहनूमतः॥5.53.30॥<br>
यदिमांतारयेदार्यःसुग्रीवःसत्यसङ्गरः।<br>
अस्माद्दुःखाम्बुसंरोधाच्छीतोभवहनूमतः॥5.53.31॥<br>
ततस्तीक्ष्णार्चिरव्यग्रःप्रदक्षिणशिखोऽनलः।<br>
जज्वालमृगशावाक्ष्याःशंसन्निवशिवंकपेः॥5.53.32॥<br>
हनुमज्जनकश्चापिपुच्छानलयुतोऽनिलः।<br>
ववौस्वास्थ्यकरोदेव्याःप्रालेयानिलशीतलः॥5.53.33॥<br>
दह्यमानेचलाङ्गूलेचिन्तयामासवानरः॥5.53.34॥<br>
दृश्यतेचमहाज्वालःकरोतिनचमेरुजम्।<br>
शिशिरस्येवसम्पातोलाङ्गूलाग्रेप्रतिष्ठितः॥5.53.35॥<br>
अथवातदिदंव्यक्तंयद्दृष्टंप्लवतामया।<br>
रामप्रभावादाश्चर्यंपर्वतःसरितांपतौ॥5.53.36॥<br>
यदितावत्समुद्रस्यमैनाकस्यचधीमतः।<br>
रामार्थंसम्भ्रमस्तादृक्किमग्निर्नकरिष्यति॥5.53.37॥<br>
सीतायाश्चानृशंस्येनतेजसाराघवस्यच।<br>
पितुश्चममसख्येननमांदहतिपावकः॥5.53.38॥<br>
भूयःसचिन्तयामासमुहूर्तंकपिकुञ्जरः॥5.53.39॥<br>
पुरद्वारंततःश्रीमान्शैलशृङ्गमिवोन्नतम्।<br>
विभक्तरक्षस्सम्बाधमाससादानिलात्मजः॥5.53.40॥<br>
सभूत्वाशैलसङ्काशःक्षणेनपुनरात्मवान्।<br>
ह्रस्वतांपरमांप्राप्तोबन्धनान्यवशातयत्॥5.53.41॥<br>
विमुक्तश्चाभवच्छ्रीमान्पुनःपर्वतसन्निभः।<br>
वीक्षमाणश्चददृशेपरिघंतोरणाश्रितम्॥5.53.42॥<br>
सतंगृह्यमहाबाहुःकालायसपरिष्कृतम्।<br>
रक्षिणस्तान्पुनःसर्वान्सूदयामासमारुतिः॥5.53.43॥<br>
सतान्निहत्वारणचण्डविक्रमःसमीक्षमाणःपुनरेवलङ्काम्।<br>
प्रदीप्तलाङ्गूलकृतार्चिमालीप्रकाशतादित्यइवार्चिमाली॥5.53.44॥<script>ac.playbackRate=0.5</script>