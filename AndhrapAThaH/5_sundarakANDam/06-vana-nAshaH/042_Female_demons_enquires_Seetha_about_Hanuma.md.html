<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-042-Female-demons_enquires_Seetha_about_Hanuma.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततःपक्षिनिनादेनवृक्षभङ्गस्वनेनच।<br>
बभूवुस्त्राससंभ्रान्ताःसर्वेलङ्कानिवासिनः॥5.42.1॥<br>
विद्रुताश्चभयत्रस्ताविनेदुर्मृगपक्षिणः।<br>
रक्षसांचनिमित्तानिक्रूराणिप्रतिपेदिरे॥5.42.2॥<br>
ततोगतायांनिद्रायांराक्षस्योविकृताननाः।<br>
तद्वनंददृशुर्भग्नंतंचवीरंमहाकपिम्॥5.42.3॥<br>
सतादृष्ट्वामहाबाहूर्महासत्त्वोमहाबलः।<br>
चकारसुमहद्रूपंराक्षसीनांभयावहम्॥5.42.4॥<br>
ततस्तंगिरिसङ्काशमतिकायंमहाबलम्।<br>
राक्षस्योवानरंदृष्ट्वापप्रच्छुर्जनकात्मजाम्॥5.42.5॥<br>
कोऽयंकस्यकुतोवाऽयंकिंनिमित्तमिहागतः।<br>
कथंत्वयासहानेनसंवादःकृतइत्युत॥5.42.6॥<br>
आचक्ष्वनोविशालाक्षिमाभूत्तेसुभगेभयम्।<br>
संवादमसितापाङ्गेत्वयाकिंकृतवानयम्॥5.42.7॥<br>
अथाब्रवीत्तदासाध्वीसीतासर्वाङ्गसुन्दरी।<br>
रक्षसांभीमरूपाणांविज्ञानेममकागतिः॥5.42.8॥<br>
यूयमेवाभिजानीतयोऽयंयद्वाकरिष्यति।<br>
अहिरेवह्यहेःपादान्विजानातिनसंशयः॥5.42.9॥<br>
अहमप्यस्यभीताऽस्मिनैनंजानामिकोन्वयम्।<br>
वेद्मिराक्षसमेवैनंकामरूपिणमागतम्॥5.42.10॥<br>
वैदेह्यावचनंश्रुत्वाराक्षस्योविद्रुतादिशः।<br>
स्थिताःकाश्चिद्गताःकाश्चिद्रावणायनिवेदितुम्॥5.42.11॥<br>
रावणस्यसमीपेतुराक्षस्योविकृताननाः।<br>
विरूपंवानरंभीममाख्यातुमुपचक्रमुः॥5.42.12॥<br>
अशोकवनिकामध्येराजन्भीमवपुःकपिः।<br>
सीतयाकृतसंवादस्तदिष्ठत्यमितविक्रमः॥5.42.13॥<br>
नचतंजानकीसीताहरिंहरिणलोचना।<br>
अस्माभिर्बहुधापृष्टानिवेदयितुमिच्छिति॥5.42.14॥<br>
वासवस्यभवेद्दूतोदूतोवैश्रवणस्यवा।<br>
प्रेषितोवाऽपिरामेणसीतान्वेषणकाङ्क्षया॥5.42.15॥<br>
तेनत्वद्भुतरूपेणयत्तत्तवमनोहरम्।<br>
नानामृगगणाकीर्णंप्रमृष्टंप्रमदावनम्॥5.42.16॥<br>
नतत्रकश्चिदुद्देशोयस्तेननविनाशितः।<br>
यत्रसाजानकीसीतासतेननविनाशितः॥5.42.17॥<br>
जानकीरक्षणार्थंवाश्रमाद्वानोपलभ्यते।<br>
अथवाकःश्रमस्तस्यसैवतेनाभिरक्षिता॥5.42.18॥<br>
चारुपल्लवपुष्पाढ्यंयंसीतास्वयमास्थिता।<br>
प्रवृद्धःशिंशुपावृक्षःसचतेनाभिरक्षितः॥5.42.19॥<br>
तस्योग्ररूपस्योग्रत्वंदण्डमाज्ञातुमर्हसि।<br>
सीतासंभाषितायेनतद्वनंचविनाशितम्॥5.42.20॥<br>
मनःपरिगृहीतांतांतवरक्षोगणेश्वर।<br>
कःसीतामभिभाषेतयोनस्यात्त्यक्तजीवितः॥5.42.21॥<br>
राक्षसीनांवचःश्रुत्वारावणोराक्षसेश्वरः।<br>
हुताग्निरिवजज्वालकोपसंवर्तितेक्षणः॥5.42.22॥<br>
तस्यक्रुद्धस्यनेत्राभ्यांप्रापतन्नास्रबिन्दवः।<br>
दीप्ताभ्यामिवदीपाभ्यांसार्चिषःस्नेहबिन्दवः॥5.42.23॥<br>
आत्मनःसदृशाञ्छूरान्किङ्करान्नामराक्षसान्।<br>
व्यादिदेशमहातेजानिग्रहार्थंहनूमतः॥5.42.24॥<br>
तेषामशीतिसाहस्रंकिङ्कराणांतरस्विनाम्॥5.42.25॥<br>
महोदरामहादंष्ट्राघोररूपामहाबलाः।<br>
युद्धाभिमनसःसर्वेहनुमद्ग्रहणोन्मुखाः॥5.42.26॥<br>
तेकपीन्द्रंसमासाद्यतोरणस्थमवस्थितम्।<br>
अभिपेतुर्महावेगाःपतङ्गाइवपावकम्॥5.42.27॥<br>
तेगदाभिर्विचित्राभिःपरिघैःकाञ्चनाङ्गदैः।<br>
आजघ्नुर्वानरश्रेष्ठंशरैश्चादित्यसन्निभैः॥5.42.28॥<br>
मुद्गरैःपट्टिशैःशूलैःप्रासतोमरशक्तिभिः।<br>
परिवार्यहनूमन्तंसहसातस्थुरग्रतः॥5.42.29॥<br>
हनुमानपितेजस्वीश्रीमान्पर्वतसन्निभिः।<br>
क्षितावाविध्यलांगूलंननादचमहास्वनम्॥5.42.30॥<br>
सभूत्वासुमहाकायोहनुमान्मारुतात्मजः।<br>
धृष्टमास्फोटयामासलङ्कांशब्देनपूरयन्॥5.42.31॥<br>
तस्यास्फोटितशब्देनमहतासानुनादिना।<br>
पेतुर्विहङ्गागगनादुच्चैश्चेदमघोषयत्॥5.42.32॥<br>
जयत्यतिबलोरामोलक्ष्मणश्चमहाबलः।<br>
राजाजयतिसुग्रीवोराघवेणाभिपालितः॥5.42.33॥<br>
दासोऽहंकोसलेन्द्रस्यरामस्याक्लिष्टकर्मणः।<br>
हनुमान्शत्रुसैन्यानांनिहन्तामारुतात्मजः॥5.42.34॥<br>
नरावणसहस्रंमेयुद्धेप्रतिबलंभवेत्।<br>
शिलाभिस्तुप्रहरतःपादपैश्चसहस्रशः॥5.42.35॥<br>
अर्दयित्वापुरींलङ्कामभिवाद्यचमैथिलीम्।<br>
समृद्धार्थोगमिष्यामिमिषतांसर्वरक्षसाम्॥5.42.36॥<br>
तस्यसन्नादशब्देनतेऽभवन्भयशङ्किताः।<br>
ददृशुश्चहनूमन्तंसन्ध्यामेघमिवोन्नतम्॥5.42.37॥<br>
स्वामिसन्देशनिश्शङ्कास्ततस्तेराक्षसाःकपिम्।<br>
चित्रैःप्रहरणैर्भीमैरभिपेतुस्ततस्ततः॥5.42.38॥<br>
आससादायसंभीमंपरिघंतोरणाश्रितम्।<br>
सतंपरिघमादयजघानरजनीचरान्॥5.42.39॥<br>
सपन्नगमिवादायस्फुरन्तंविनतासुतः।<br>
विचचाराम्बरेवीरःपरिगृह्यचमारुतिः॥5.42.40॥<br>
सहत्वाराक्षसान्वीरान्किङ्करान्मारुतात्मजः।<br>
युद्धाकाङ्क्षीपुनर्वीरस्तोरणंसमुपाश्रितः॥5.42.41॥<br>
ततस्तस्माद्भयान्मुक्ताःकतिचित्तत्रराक्षसाः।<br>
निहतान्किङ्करान्सर्वान्रावणायन्यवेदयन्॥5.42.42॥<br>
सराक्षसानांनिहतंमहद्बलंनिशम्यराजापरिवृत्तलोचनः।<br>
समादिदेशाप्रतिमंपराक्रमेप्रहस्तपुत्रंसमरेसुदुर्जयम्॥5.42.43॥</div></div><script>ac.playbackRate=0.5</script></body>
</html>