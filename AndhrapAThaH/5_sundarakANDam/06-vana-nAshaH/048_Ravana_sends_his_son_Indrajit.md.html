<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-048-Ravana_sends_his_son_Indrajit.mp3" type="audio/mpeg"></audio><br>
<br>
<br>
ततःसरक्षोधिपतिर्महात्माहनूमताऽक्षेनिहतेकुमारे।<br>
मनःसमाधायतदेन्द्रकल्पंसमादिदेशेन्द्रजितंसरोषम्॥5.48.1॥<br>
त्वमस्त्रविच्छस्त्रविदांवरिष्ठःसुरासुराणामपिशोकदाता।<br>
सुरेषुसेन्द्रेषुचदृष्टकर्मापितामहाराधनस़ञ्चितास्त्रः॥5.48.2॥<br>
तवास्त्रबलमासाद्यनासुरानमरुद्गणाः।<br>
नशेकुःसमरेस्थातुंसुरेश्वरसमाश्रिताः॥5.48.3॥<br>
भुजवीर्याभिगुप्तश्चतपसाचाभिरक्षितः।<br>
देशकालविभागज्ञस्त्वमेवमतिसत्तमः॥5.48.4॥<br>
नतेऽस्त्यशक्यंसमरेषुकर्मणानतेऽस्त्यकार्यंमतिपूर्वमन्त्रणे।<br>
नसोऽस्तिकश्चित्त्रिषुसंग्रहेषुवैनवेदयस्तेऽस्त्रबलंबलंचते॥5.48.5॥<br>
ममानुरूपंतपसोबलंचतेपराक्रमश्चास्त्रबलंचसंयुगे।<br>
नत्वांसमासाद्यरणावमर्देमनःश्रमंगच्छतिनिश्चितार्थम्॥5.48.6॥<br>
निहताःकिङ्कराःसर्वेजम्बुमालीचराक्षसः।<br>
अमात्यपुत्रावीराश्चपञ्चसेनाग्रयायिनः॥5.48.7॥<br>
बलानिसुसमृद्धानिसाश्वनागरथानिच।<br>
सहोदरस्तेदयितःकुमारोऽक्षश्चसूदितः॥5.48.8॥<br>
नहितेष्वेवमेसारोयस्त्वय्यरिनिषूदन॥5.48.9॥<br>
इदंहिदृष्ट्वामतिमन्महद्बलंकपेःप्रभावंचपराक्रमंच।<br>
त्वमात्मनश्चापिसमीक्ष्यसारंकुरुष्ववेगंस्वबलानुरूपम्॥5.48.10॥<br>
बलावमर्दस्त्वयिसन्निकृष्टेयथागतेशाम्यतिशान्तशत्रौ।<br>
तथासमीक्ष्यात्मबलंपरंचसमारभस्वास्त्रविदांवरिष्ठ॥5.48.11॥<br>
नवीरसेनागणशोच्यवन्तिनवज्रमादायविशालसारम्।<br>
नमारुतस्यास्यगतेःप्रमाणंनचाग्निकल्पःकरणेनहन्तुम्॥5.48.12॥<br>
तमेवमर्थंप्रसमीक्ष्यसम्यक्स्वकर्मसाम्याद्धिसमाहितात्मा।<br>
स्मरंश्चदिव्यंधनुषोऽस्त्रवीर्यंव्रजाक्षतंकर्मसमारभस्व॥5.48.13॥<br>
नखल्वियंमतिःश्रेष्ठायत्त्वांसंप्रेषयाम्यहम्।<br>
इयंचराजधर्माणांक्षत्रस्यचमतिर्मता॥5.48.14॥<br>
नानाशस्त्रैश्चसंग्रामेवैशारद्यमरिन्दम्।<br>
अवश्यमेवबोद्धव्यंकाम्यश्चविजयोरणे॥5.48.15॥<br>
ततःपितुस्तद्वचनंनिशम्यप्रदक्षिणंदक्षसुतप्रभावः।<br>
चकारभर्तारमदीनसत्त्वोरणायवीरःप्रतिपन्नबुद्धिः॥5.48.16॥<br>
ततस्तैःस्वगणैरिष्टैरिन्द्रजत्प्रतिपूजितः।<br>
युद्धोद्धतःकृतोत्साहःसग्रामंप्रत्यद्यत॥5.48.17॥<br>
श्रीमान्पद्मपलाशाक्षोराक्षसाधिपतेःसुतः।<br>
निर्जगाममहातेजाःसमुद्रइवपर्वसु॥5.48.18॥<br>
सपक्षिराजोपमतुल्यवेगैर्व्यालैश्चतुर्भिःसिततीक्ष्णदंष्ट्रैः।<br>
रथंसमायुक्तमसङ्गवेगंसमारुरोहेन्द्रजिदिन्द्रकल्पः॥5.48.19॥<br>
सरथीधन्विनींश्रेष्ठःशस्त्रज्ञोऽस्त्रविदांवरः।<br>
रथेनाभिययौक्षिप्रंहनूमान्यत्रसोऽभवत्॥5.48.20॥<br>
सतस्यरथनिर्घोषंज्यास्वनंकार्मुकस्यच।<br>
निशम्यहरिवीरोऽसौसंप्रहृष्टतरोऽभवत्॥5.48.21॥<br>
सुमहच्चापमादायशितशल्यांश्चसायकान्।<br>
हनुमन्तमभिप्रेत्यजगामरणपण्डितः॥5.48.22॥<br>
तस्मिंस्ततःसंयतिजातहर्षेरणायनिर्गच्छतिबाणपाणौ।<br>
दिशश्चसर्वाःबभूवर्मृगाश्चरौद्राबहुधाविनेदुः॥5.48.23॥<br>
समागतास्तत्रतुनागयक्षामहर्षयश्चक्रचराश्चसिद्धाः।<br>
नभःसमावृत्यचपक्षिसङ्घाविनेदुरुच्चैःपरमप्रहृष्टाः॥5.48.24॥<br>
आयान्तंसरथंदृष्ट्वातूर्णमिन्द्रजितंकपिः।<br>
विननादमहानादंव्यवर्धतचवेगवान्॥5.48.25॥<br>
इन्द्रजित्तुरथंदिव्यमास्थितश्चित्रकार्मुकः।<br>
धनुर्विस्फारयामासतडिदूर्जितनिःस्वनम्॥5.48.26॥<br>
ततःसमेतावतितीक्ष्णवेगौमहाबलौतौरणनिर्विशङ्कौ।<br>
कपिश्चरक्षोधिपतेश्चपुत्रःसुरासुरेन्द्राविवबद्धवैरौ॥5.48.27॥<br>
सतस्यवीरस्यमहारथस्यधनुष्मतःसंयतिसंमतस्य।<br>
शरप्रवेगंव्यहनत्प्रवृद्धश्चचारमार्गेपितुरप्रमेये॥5.48.28॥<br>
ततःशरानायतीक्ष्णशल्यान्सुपत्रिणःकाञ्चनचित्रपुङ्खान्।<br>
मुमोचवीरःपरवीरहन्तासुसन्नतान्वज्रनिपातवेगान्॥5.48.29॥<br>
ततस्तुतत्स्यन्दननिःस्वनंचमृदङ्गभेरीपटहस्वनंच।<br>
विकृष्यमाणस्यचकार्मुकस्यनिशम्यघोषंपुनरुत्पपात॥5.48.30॥<br>
शराणामन्तरेष्वाशुव्यवर्ततमहाकपिः।<br>
हरिस्तस्याभिलक्ष्यस्यमोघयँल्लक्ष्यसंग्रहम्॥5.48.31॥<br>
शराणआमग्रतस्तस्यपुनःसमभिवर्तत।<br>
प्रसार्यहस्तौहनुमानुत्पपातानिलात्मजः॥5.48.32॥<br>
तावुभौवेगसम्पन्नौरणकर्मविशारदौ।<br>
सर्वभूतमनोग्राहिचक्रतुर्युद्धमुत्तमम्॥5.48.33॥<br>
हनूमतोवेदनराक्षसोऽन्तरंनमारुतिस्तस्यमहात्मनोऽन्तरम्।<br>
परस्परंनिर्विषहौबभूवतुःसमेत्यतौदेवसमानविक्रमौ॥5.48.34॥<br>
ततस्तुलक्ष्येसविहन्यमानेशरेष्वमोघेषुचसंपतत्सु।<br>
जागमचिन्तांमहतींमहात्मासमाधिसंयोगसमाहितात्मा॥5.48.35॥<br>
ततोमतिंराक्षसराजसूनुश्चकारतस्मिन्हरिवीरमुख्ये।<br>
अवध्यतांतस्यकपेःसमीक्ष्यकथंनिगच्छेदितिनिग्रहार्थम्॥5.48.36॥<br>
ततःपैतामहंवीरःसोऽस्त्रमस्त्रविदांवरः।<br>
सन्दधेसुमहातेजास्तंहरिप्रवरंप्रति॥5.48.37॥<br>
अवध्योऽयमितिज्ञात्वातमस्त्रेणास्त्रतत्त्ववित्।<br>
निजग्राहमहाबाहुर्मारुतात्मजमिन्द्रजित्॥5.48.38॥<br>
तेनबद्धस्ततोऽस्त्रेणराक्षसेनसवानरः।<br>
अभवन्निर्विचेष्टश्चपपातचमहीतले॥5.48.39॥<br>
ततोऽथबुद्ध्वासतदस्त्रबन्धंप्रभोःप्रभावाद्विगतात्मवेगः।<br>
पितामहानुग्रहमात्मनश्चविचिन्तयामासहरिप्रवीरः॥5.48.40॥<br>
ततःस्वायम्भुवैर्मन्त्रैर्ब्रह्मास्त्रमभिमन्त्रितम्।<br>
हनूमांश्चिन्तयामासवरदानंपितामहात्॥5.48.41॥<br>
नमेऽस्यबन्धस्यचशक्तिरस्तिविमोक्षणेलोकगुरोःप्रभावात्।<br>
इत्येवमत्वाविहितोऽस्त्रबन्धोमयाऽऽत्मयोनेरनुवर्तितव्यः॥5.48.42॥<br>
सवीर्यमस्त्रस्यकपिर्विचार्यपितामहानुग्रहमात्मनश्च।<br>
विमोक्षशक्तिंपरिचिन्तयित्वापितामहाज्ञामनुवर्ततेस्म॥5.48.43॥<br>
अस्त्रेणापिहिबद्धस्यभयंममनजायते।<br>
पितामहमहेन्द्राभ्यांरक्षितस्यानिलेनच॥5.48.44॥<br>
ग्रहणेचापिरक्षोभिर्महान्मेगुणदर्शनः।<br>
राक्षसेन्द्रेणसंवादस्तस्मादगृह्णन्तुमांपरे॥5.48.45॥<br>
सनिश्चितार्थःपरिवीरहन्तासमीक्ष्यकारीविनिवृत्तचेष्टः।<br>
परैःप्रसह्याभिगतैर्निगृह्यननादतैस्तैःपरिभर्त्स्यमानः॥5.48.46॥<br>
ततस्तंराक्षसादृष्ट्वानिर्विचेष्टमरिन्दमम्।<br>
बबन्धुःशणवल्कैश्चद्रुमचीरैश्चसंहतैः॥5.48.47॥<br>
सरोचयामासपरैश्चबन्धंप्रसह्यवीरैरभिनिग्रहंच।<br>
कौतूहलान्मांयदिराक्षसेन्द्रोद्रष्ठुंव्यवस्येदितिनिश्चितार्थः॥5.48.48॥<br>
सबद्धस्तेनवल्केनविमुक्तोऽस्त्रेणवीर्यवान्।<br>
अस्त्रबन्धःसचान्यंहिनबन्धमनुवर्तते॥5.48.49॥<br>
अथेन्द्रजित्तुद्रुमचीरबद्धंविचार्यवीरःकपिसत्तमंतम्।<br>
विमुक्तमस्त्रेणजगामचिन्तांनान्येनबद्धोह्यनुवर्ततेऽस्त्रम्॥5.48.50॥<br>
अहोमहत्कर्मकृतंनिरर्थकंनराक्षसैर्मन्त्रगतिर्विमृष्टा।<br>
पुनश्चनास्त्रेविहतेऽस्त्रमन्यत्प्रवर्ततेसंशयिताःस्मसर्वे॥5.48.51॥<br>
अस्त्रेणहनुमान्मुक्तोनात्मानमवबुध्यत।<br>
कृष्यमाणस्तुरक्षोभिस्तैश्चबन्धेर्निपीडितः॥5.48.52॥<br>
हन्यमानस्ततःक्रूरैराक्षसैःकाष्ठमुष्टिभिः।<br>
समीपंराक्षसेन्द्रस्यप्रकृष्यतसवानरः॥5.48.53॥<br>
अथेन्द्रजित्तंप्रसमीक्ष्यमुक्तमस्त्रेणबद्धंद्रुमचीरसूत्रैः।<br>
व्यदर्शयत्तत्रमहाबलंहरिप्रवीरंसगणायराज्ञे॥5.48.54॥<br>
तंमत्तमिवमातङ्गंबद्धंकपिवरोत्तमम्।<br>
राक्षसाराक्षसेन्द्रायरावणायन्यवेदयन्॥5.48.55॥<br>
कोऽयंकस्यकुतोवाऽत्रकिंकार्यंकोव्यपाश्रयः।<br>
इतिराक्षसवीराणांतत्रसंजज्ञिरेकथाः॥5.48.56॥<br>
हन्यतांदह्यतांवापिभक्ष्यतामितिचापरे।<br>
राक्षसास्तत्रसंक्रुद्धाःपरस्परमथाब्रुवन्॥5.48.57॥<br>
अतीत्यमार्गंसहसामहात्मासतत्ररक्षोधिपपादमूले।<br>
ददर्शराज्ञःपरिचारवृद्धान्गृहंमहारत्नविभूषितंच॥5.48.58॥<br>
सददर्शमहातेजारावणःकपिसत्तमम्।<br>
रक्षोभिर्विकृताकारैःकृष्यमाणमितस्ततः॥5.48.59॥<br>
राक्षसाधिपतिंचापिददर्शकपिसत्तमः।<br>
तेजोबलसमायुक्तंतपन्तमिवभास्करम्॥5.48.60॥<br>
सरोषसंवर्तितताम्रदृष्टिर्दशाननस्तंकपिमन्ववेक्ष्य।<br>
अथोपविष्टान्कुलशीलवृद्धान्समादिशत्तंप्रतिमन्त्रिमुख्यान्॥5.48.61॥<br>
यथाक्रमंतैःसकपिर्विपृष्टःकार्यार्थमर्थस्यचमूलमादौ।<br>
निवेदयामासहरीश्वरस्यदूतःसकाशादहमागतोऽस्मि॥5.48.62॥<script>ac.playbackRate=0.5</script>