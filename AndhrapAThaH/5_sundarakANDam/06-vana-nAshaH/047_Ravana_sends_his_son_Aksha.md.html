<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-047-Ravana_sends_his_son_Aksha.mp3" type="audio/mpeg"></audio><br>
<br>
<br>
सेनापतीन्पञ्चसतुप्रमापितान्हनूमतासानुचरान्सवाहनान्।<br>
समीक्ष्यराजासमरोद्धतोन्मुखंकुमारमक्षंप्रसमैक्षताग्रतः॥5.47.1॥<br>
सतस्यदृष्ट्यर्पणसंप्रचोदितःप्रतापवान्काञ्चनचित्रकार्मुकः।<br>
समुत्पपाताथसदस्युदीरितोद्विजातिमुख्यैर्हविषेवपावकः॥5.47.2॥<br>
ततोमहद्बालदिवाकरप्रभंप्रतप्तजाम्बूनदजालसंततम्।<br>
रतंसमास्थायययौसवीर्यवान्महाहरिंतंप्रतिनैर्ऋतर्षभः॥5.47.3॥<br>
पताकिनंरत्नविभूषितध्वजंमनोजवाष्टाश्ववरैःसुयोजितम्\*।<br>
तपस्सङ्ग्रहसञ्चयार्जितंतपोनुष्ठनसमूहसम्पादितम्॥5.47.4॥<br>
सुरासुराधृष्यमसङ्गचारिणंरविप्रभंव्योमचरंसमाहितम्।<br>
सतूणमष्टासिनिबद्धबन्धुरंयथाक्रमावेशितशक्तितोमरम्॥5.47.5॥<br>
विराजमानंप्रतिपूर्णवस्तुनासहेमदाम्नाशशिसूर्यवर्चसा।<br>
दिवाकराभंरथमास्थितस्ततःसनिर्जगामामरतुल्यविक्रमः॥5.47.6॥<br>
सपूरयन्खंचमहींचसाचलांतुरङ्गमातङ्गमहारथस्वनैः।<br>
बलैःसमेतैःसहितोरणस्थितंसमर्थमासीनमुपागमत्कपिम्॥5.47.7॥<br>
सतंसमासाद्यहरिंहरीक्षणोयुगान्तकालाग्निमिवप्रजाक्षये।<br>
अवस्थितंविस्मितजातसंभ्रमःसमैक्षताक्षोबहुमानचक्षुषा॥5.47.8॥<br>
सतस्यवेगंचकपेर्महात्मनःपराक्रमंचारिषुपार्थिवात्मजः।<br>
विधारयन्स्वंचबलंमहाबलोहिमक्षयेसूर्यइवाभिवर्धते॥5.47.9॥<br>
सजातमन्युःप्रसमीक्ष्यविक्रमंस्थिरंस्थितःसंयतिदुर्निवारणम्।<br>
समाहितात्माहनुमन्तमाहवेप्रचोदयामासशरैस्त्रिभिःशितैः॥5.47.10॥<br>
ततःकपिःतंप्रसमीभ्यगर्वितंजितश्रमंशत्रुपराजयोर्जितम्।<br>
अवैक्षताक्षःसमुदीर्णमानसःसबाणपाणिःप्रगृहीतकार्मुकः॥5.47.11॥<br>
सहेमनिष्काङ्गदचारुकुण्डलःसमाससादाशुपराक्रमःकपिम्।<br>
तयोर्बभूवाप्रतिमःसमागमःसुरासुराणामपिसम्भ्रमप्रदः॥5.47.12॥<br>
ररासभूमिर्नततापभानुमान्ववौनवायुःप्रचचालचाचलः।<br>
कपेःकुमारस्यचवीक्ष्यसंयुगंननादचद्यौरुदधिश्चचुक्षुभे॥5.47.13॥<br>
ततःसवीरःसुमुखात्पतत्त्रिणःसुवर्णपुङ्खान्सविषानिवोरगान्।<br>
समाधिसंयोगविमोक्षतत्त्वविच्छरानथत्रीन्कपिमूर्ध्न्यपातयत्॥5.47.14॥<br>
सतैःशरैर्मूर्ध्निसमंनिपातितैःक्षरन्नसृग्दिग्धविवृत्तलोचनः।<br>
नवोदितादित्यनिभःशरांशुमान्व्यराजतादित्यइवांशुमालिकः॥5.47.15॥<br>
ततःसपिङ्गाधिपमन्त्रसत्तमःसमीक्ष्यतंराजवरात्मजंरणे।<br>
उदग्रचित्रायुधचित्रकार्मुकंजहर्षचापूर्यतचाहवोन्मुखः॥5.47.16॥<br>
समन्दराग्रस्थइवांशुमालिकोविवृद्धकोपोबलवीर्यसंयुतः।<br>
कुमारमक्षंसबलंसवाहनंददाहनेत्राग्निमरीचिभिस्तदा॥5.47.17॥<br>
ततःसबाणासनचित्रकार्मुकःशरप्रवर्षोयुधिराक्षसाम्बुदः।<br>
शरान्मुमोचाशुहरीश्वराचलेवलाहकोवृष्टिमिवाचलोत्तमे॥5.47.18॥<br>
ततःकपिस्तंरणचण्डविक्रमंविवृद्धतेजोबलवीर्यसंयुतम्।<br>
कुमारमक्षंप्रसमीक्ष्यसंयुगेननादहर्षाद्घनतुल्यविक्रमः॥5.47.19॥<br>
सबालभावाद्युधिवीर्यदर्पितःप्रवृद्धमन्युःक्षतजोपमेक्षणः।<br>
समाससादाप्रतिमंकपिंरणेगजोमहाकूपमिवावृतंतृणैः॥5.47.20॥<br>
सतेनबाणैःप्रसभंनिपातितैश्कारनादंघननादनिस्वनः।<br>
समुत्पपाताशुनभःसमारुतिर्भुजोरुविक्षेपणघोरदर्शनः॥5.47.21॥<br>
समुत्पतन्तंसमभिद्रवद्बलीसराक्षसानांप्रवरःप्रतापवान्।<br>
रथीरथिश्रेष्ठतमःकिरन्शरैःपयोधरःशैलमिवाश्मवृष्टिभिः॥5.47.22॥<br>
सतान्शरांस्तस्यहरिर्विमोक्षयंश्चचारवीरःपथिवायुसेविते।<br>
शरान्तरेमारुतवद्विनिष्पतन्मनोजवःसंयतिचण्डविक्रमः॥5.47.23॥<br>
तमात्तबाणासनमाहवोन्मुखंखमास्तृणन्तंविशिखैःशरोत्तमैः।<br>
अवैक्षताक्षंबहुमानचक्षुषाजगामचिन्तांचसमारुतात्मजः॥5.47.24॥<br>
ततःशरैर्भिन्नभुजान्तरःकपिःकुमारवीरेणमहात्मनानदन्।<br>
महाभुजःकर्मविशेषतत्त्वविद्विचिन्तयामासरणेपराक्रमम्॥5.47.25॥<br>
अबालवद्बालदिवाकरप्रभःकरोत्ययंकर्ममहन्महाबलः।<br>
नचास्यसर्वाहवकर्मशोभिनःप्रमापणेमेमतिरत्रजायते॥5.47.26॥<br>
अयंमहात्माचमहांश्चवीर्यतःसमाहितश्चातिसहश्चसंयुगे।<br>
असंशयंकर्मगुणोदयादयंसनागयक्षेर्मुनिभिश्चपूजितः॥5.47.27॥<br>
पराक्रमोत्साहविवृद्धमानसःसमीक्षतेमांप्रमुखागतःस्थितः।<br>
पराक्रमोह्यस्यमनांसिकम्पयेत्सुरासुराणामपिशीघ्रगामिनः॥5.47.28॥<br>
नखल्वयंनाभिभवेदुपेक्षितःपराक्रमोह्यस्यरणेविवर्धते।<br>
प्रमापणंत्वेवममास्यरोचतेनवर्धमानोऽग्निरुपेक्षितुंक्षमः॥5.47.29॥<br>
इतिप्रवेगंतुपरस्यतर्कयन्स्वकर्मयोगंचविधायवीर्यवान्।<br>
चकारवेगंतुमहाबलस्तदामतिंचचक्रेऽस्यवधेमहाकपिः॥5.47.30॥<br>
सतस्यतानष्टहयान्महाजवान्समाहितान्भारसहान्विवर्तने।<br>
जघानवीरःपथिवायुसेवितेतलप्रहारैःपवनात्मजःकपिः॥5.47.31॥<br>
ततस्तलेनाभिहतोमहारथःसतस्यपिङ्गाधिपमन्त्रिनिर्जितः।<br>
प्रभग्ननीडःपरिमुक्तकूबरःपपातभूमौहतवाजिरम्बरात्॥5.47.32॥<br>
सतंपरित्यज्यमहारथोरथंसकार्मुकःखड्गधरःखमुत्पतन्।<br>
तपोभियोगादृषिरुग्रवीर्यवान्विहायदेहंमरुतामिवालयम्॥5.47.33॥<br>
ततःकपिस्तंविचरन्तमम्बरेपतत्त्रिराजानिलसिद्धसेविते।<br>
समेत्यतंमारुततुल्यविक्रमःक्रमेणजग्राहसपादयोर्दृढम्॥5.47.34॥<br>
सतंसमाविध्यसहस्रशःकपिर्महोरगंगृह्यइवाण्डजेश्वरः।<br>
मुमोचवेगात्पितृतुल्यविक्रमोमहीतलेसंयतिवानरोत्तमः॥5.47.35॥<br>
सभग्रसन्धिःप्रविकीर्णबन्धनोहतःक्षितौवायुसुतेनराक्षसः।<br>
महाकपिर्भूमितलेनिपीड्यतंचकाररक्षोधिपतेर्महद्भयम्॥5.47.36॥<br>
महर्षिभिश्चक्रचरैर्महाव्रतैःसमेत्यभूतैश्चसयक्षपन्नगैः।<br>
सुरैश्चसैन्द्रैर्भृशजातविस्मयैर्हतेकुमारेसकपिर्निरीक्षितः॥5.47.37॥<br>
निहत्यतंवज्रिसुतोपमप्रभंकुमारमक्षंक्षतजोपमेक्षणम्।<br>
तमेववीरोऽभिजगामतोरणंकृतक्षणःकालइवप्रजाक्षये॥5.47.38॥<script>ac.playbackRate=0.5</script>