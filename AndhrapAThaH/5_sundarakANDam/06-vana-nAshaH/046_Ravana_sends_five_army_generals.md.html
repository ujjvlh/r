<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-046-Ravana_sends_five_army-generals.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
हतान्मन्त्रिसुतान्बुद्ध्वावानरेणमहात्मना।<br>
रावणःसंवृताकारश्चकारमतिमुत्तमाम्॥5.46.1॥<br>
सविरूपाक्षयूपाक्षौदुर्धरंचैवराक्षसम्।<br>
प्रघसंभारकर्णंचपञ्चसेनाग्रनायकान्॥5.46.2॥<br>
सन्दिदेशदशग्रीवोवीरान्नयविशारदान्।<br>
हनुमद्ग्रहणव्यग्रान्वायुवेगसमान्युधि॥5.46.3॥<br>
यातसेनाग्रगाःसर्वेमहाबलपरिग्रहाः।<br>
सवाजिरथमातङ्गाःसकपिःशास्यतामिति॥5.46.4॥<br>
यत्तैश्चखलुभाव्यंस्यात्तमासाद्यवनालयम्।<br>
कर्मचापिसमाधेयंदेशकालविरोधिनम्॥5.46.5॥<br>
सर्वथातन्महद्भूतंमहाबलपरिग्रहम्।<br>
भवेदिन्द्रेणवासृष्टमस्मदर्थंतपोबलात्॥5.46.6॥<br>
सनागयक्षगन्धर्वादेवासुरमहर्षयः।<br>
युष्माभिःसहितैःसर्वैर्मयासहविनिर्जिताः॥5.46.7॥<br>
तैरवश्यंविधातव्यंव्यलीकंकिंचिदेवनः।<br>
तदेवनात्रसन्देहःप्रसह्यपरिगृह्यताम्॥5.46.8॥<br>
नावमान्योभवद्भिश्चहरिर्धीरपराक्रमः।<br>
दृष्टाहिहरयःपूर्वंमयाविपुलविक्रमाः॥5.46.9॥<br>
वालीचसहसुग्रीवोजाम्बवांश्चमहाबलः।<br>
नीलःसेनापतिश्चैवयेचान्येद्विविदादयः॥5.46.10॥<br>
नैवंतेषांगतिर्भीमानतेजोनपराक्रमः।<br>
नमतिर्नबलोत्साहौनरूपपरिकल्पनम्॥5.46.11॥<br>
महत्सत्त्वमिदंज्ञेयंकपिरूपंव्यवस्थितम्।<br>
प्रयत्नंमहदास्थायक्रियतामस्यनिग्रहः॥5.46.12॥<br>
कामंलोकास्त्रयःसेन्द्राःससुरासुरमानवाः।<br>
भवतामग्रतःस्थातुंनपर्याप्तारणाजिरे॥5.46.13॥<br>
तथापितुनयज्ञेनजयमाकाङ्क्षतारणे।<br>
आत्मारक्ष्यःप्रयत्नेनयुद्धसिद्धिर्हिचञ्चला॥5.46.14॥<br>
तेस्वामिवचनंसर्वेप्रतिगृह्यमहौजसः।<br>
समुत्पेतुर्महावेगाहुताशसमतेजसः॥5.46.15॥<br>
रथैर्मत्तैश्चमातङ्गैर्वाजिभिश्चमहाजवैः।<br>
श्स्त्रैश्चविविधैस्तीक्ष्णैःसर्वैश्चोपचिताबलैः॥5.46.16॥<br>
ततस्तंददृशुर्वीरादीप्यमानंमहाकपिम्।<br>
रश्मिमन्तमिवोद्यन्तंस्वतेजोरश्मिमालिनम्॥5.46.17॥<br>
तोरणस्थंमहोत्साहंमहासत्त्वंमहाबलम्।<br>
महामतिंमहावेगंमहाकायंमहाबलम्॥5.46.18॥<br>
तंसमीक्ष्यैवतेसर्वेदिक्षुसर्वास्ववस्थिताः।<br>
तैस्तैःप्रहरणैर्भीमैरभिपेतुस्ततस्ततः॥5.46.19॥<br>
तस्यपञ्चायसास्तीक्ष्णाःशिताःपीतमुखाःशराः।<br>
शिरस्युत्पलपत्राभादुर्धरेणनिपातिताः॥5.46.20॥<br>
सतैःपञ्चभिराविद्धःशरैःशिरसिवानरः।<br>
उत्पपातनदन्व्योम्निदिशोदशविनादयन्॥5.46.21॥<br>
ततस्तुदुर्धरोवीरःसरथःसज्यकार्मुकः।<br>
किरन्शरशतैस्तीक्ष्णैरभिपेदेमहाबलः॥5.46.22॥<br>
सकपिर्वारयामासतंव्योम्निशरवर्षिणम्।<br>
वृष्टिमन्तंपयोदान्तेपयोदमिवमारुतः॥5.46.23॥<br>
अर्द्यमानस्ततस्तेनदुर्धरेणानिलात्मजः।<br>
चकारकदनंभूयोव्यवर्धतचवेगवान्॥5.46.24॥<br>
सदूरंसहसोत्पत्यदुर्धरस्यरथेहरिः।<br>
निपपातमहवेगोविद्युद्राशिर्गिराविव॥5.46.25॥<br>
ततःसमथिताष्टाश्वंरथंभग्नाक्षकूबरम्।<br>
विहायन्यपतद्भूमौदुर्धरस्त्यक्तजीवितः॥5.46.26॥<br>
तंविरूपाक्षयूपाक्षौदृष्ट्वानिपतितंभुवि।<br>
सञ्जातरोषौदुर्धर्षावुत्पेततुररिन्दमौ॥5.46.27॥<br>
सताभ्यांसहसोत्पत्यविष्ठितोविमलेऽम्बरे।<br>
मुद्गराभ्यांमहाबाहुर्वक्षस्यभिहतःकपिः॥5.46.28॥<br>
तयोर्वेगवतोर्वेगंविनिहत्यमहाबलः।<br>
निपपातपुनर्भूमौसुपर्णसमविक्रमः॥5.46.29॥<br>
ससालवृक्षमासाद्यतमुत्पाट्यचवानरः।<br>
तावुभौराक्षसौवीरौजघानपवनात्मजः॥5.46.30॥<br>
ततस्तांस्त्रीन्हतान्ज्ञात्वावानरेणतरस्विना।<br>
अभिपेदेमहावेगःप्रसह्यप्रघसोहरिम्॥5.46.31॥<br>
भासकर्णश्चसंक्रुद्धःशूलमादायवीर्यवान्।<br>
एकतःकपिशार्दूलंयशस्विनमवस्थितम्॥5.46.32॥<br>
पट्टिशेनशिताग्रेणप्रघसःप्रत्ययोधयत्।<br>
भासकर्णश्चशूलेनराक्षसःकपिसत्तमम्॥5.46.33॥<br>
सताभ्यांविक्षतैर्गात्रैरसृग्दिग्धतनूरुहः।<br>
अभवद्वानरःक्रुद्धोबालसूर्यसमप्रभः॥5.46.34॥<br>
समुत्पाट्यगिरेःशृङ्गंसमृगव्यालपादपम्।<br>
जघानहनुमान्वीरोराक्षसौकपिकुञ्जरः॥5.46.35॥<br>
ततस्तेष्ववसन्नेषुसेनापतिषुपञ्चसु।<br>
बलंतदवशेषंचनाशयासवानरः॥5.46.36॥<br>
अश्वैरश्वान्गजैर्नागान्योधैर्योधान्रथैरथान्।<br>
सकपिर्नाशयामाससहस्राक्षइवासुरान्॥5.46.37॥<br>
हतैर्नागैश्चतुरगैर्भग्नाक्षैश्चमहारथैः।<br>
हतैश्चराक्षसैर्भूमीरुद्धमार्गासमन्ततः॥5.46.38॥<br>
ततःकपिस्तान्ध्वजिनीपतीन्रणेनिहत्यवीरान्सबलान्सवाहनान्।<br>
समीक्ष्यवीरःपरिगृह्यतोरणंकृतक्षणःकालइवप्रजाक्षये॥5.46.39॥</div></div><script>ac.playbackRate=0.5+parseInt(slider.value)/200</script></body>
</html>