<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-045-Hanuma_kills_Prahasta_s_seven_sons.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततस्तेराक्षसेन्द्रेणचोदितामन्त्रिणःसुताः।<br>
निर्युयुर्भवनात्तस्मात्सप्तसप्तार्चिवर्चसः॥5.45.1॥<br>
महाबलपरीवाराधनुष्मन्तोमहाबलाः।<br>
कृतास्त्रास्त्रविदांश्रेष्ठाःपरस्परजयैषिणः॥5.45.2॥<br>
हेमजालपरिक्षिप्तैर्ध्वजवद्भिःपताकिभिः।<br>
तोयदस्वननिर्घोषैर्वाजियुक्तैर्महारथैः॥5.45.3॥<br>
तप्तकाञ्चनचित्राणिचापान्यमितविक्रमाः।<br>
विस्फारयन्तःसंहृष्टास्तडित्वन्तइवाम्बुदाः॥5.45.4॥<br>
जनन्यस्तुततस्तेषांविदित्वाकिङ्करान्हतान्।<br>
बभूवुःशोकसम्भ्रान्ताःसबान्धवसुहृज्जनाः॥5.45.5॥<br>
तेपरस्परसङ्घर्षात्तप्तकाञ्चनभूषणाः।<br>
अभिपेतुर्हनूमन्तंतोरणस्थमवस्थितम्॥5.45.6॥<br>
सृजन्तोबाणवृष्टिंतेरथगर्जितनिःस्वनाः।<br>
वृष्टिमन्तइवाम्भोदाविचेरुर्नैर्ऋताम्बुदाः॥5.45.7॥<br>
अवकीर्णस्ततस्ताभिर्हनुमाञ्छरवृष्टिभिः।<br>
अभवत्संवृताकारःशैलराडिववृष्टिभिः॥5.45.8॥<br>
सशरान्मोघयामासतेषामाशुचरःकपिः।<br>
रथवेगंचवीराणांविचरन्विमलेऽम्बरे॥5.45.9॥<br>
सतैःक्रीडन्धनुष्मद्भिर्व्योम्निवीरःप्रकाशते।<br>
धनुष्मद्भिर्यथामेघैर्मारुतःप्रभुरम्बरे॥5.45.10॥<br>
सकृत्वानिनदंघोरंत्रासयंस्तांमहाचमूम्।<br>
चकारहनुमान्वेगंतेषुरक्षस्सुवीर्यवान्॥5.45.11॥<br>
तलेनाभ्यहनत्कांश्चित्पादैःकांश्चित्परन्तपः।<br>
मुष्टिनाऽभ्यहनत्कांश्चिन्नखैःकांश्चिद्व्यदारयत्॥5.45.12॥<br>
प्रममाथोरसाकांश्चिदूरुभ्यामपरान्कपिः।<br>
केचित्तस्यनिनादेनतत्रैवपतिताभुवि॥5.45.13॥<br>
ततस्तेष्ववसन्नेषुभूमौनिपतितेषुच।<br>
तत्सैन्यमगमत्सर्वंदिशोभयार्दितम्॥5.45.14॥<br>
विनेदुर्विस्वरंनागानिपेतुर्भुविवाजिनः।<br>
भग्ननीडध्वजच्छत्त्रैर्भूश्चकीर्णाऽभवद्रथैः॥5.45.15॥<br>
स्रवतारुधिरेणाथस्रवन्त्योदर्शिताःपथि।<br>
विविधैश्चस्वरैर्लङ्काननादविकृतंतदा॥5.45.16॥<br>
सतान्प्रवृद्धान्विनिहत्यराक्षसान्महाबलश्चण्डपराक्रमःकपिः।<br>
युयुत्सुरन्यैःपुनरेवराक्षसैस्तमेववीरोऽभिजगामतोरणम्॥5.45.17॥</div></div><script>ac.playbackRate=0.5</script></body>
</html>