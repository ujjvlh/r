<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-041-Hanuma_thinks_to_meet_Ravana.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
सचवाग्भिःप्रशन्ताभिर्गमिष्यन्पूजितस्तया।<br>
तस्माद्देशादपक्रम्यचिन्तयामासवानरः॥5.41.1॥<br>
अल्पशेषमिदंकार्यंदृष्टेयमसितेक्षणा।<br>
त्रीनुपायानतिक्रम्यचतुर्थइहदृश्यते॥5.41.2॥<br>
नसामरक्षस्सुगुणायकल्पतेनदानमर्थोपचितेषुयुज्यते।<br>
नभेदसाध्याबलदर्पिताजनाःपराक्रमस्त्वेवममेहरोचते॥5.41.3॥<br>
नचास्यकार्यस्यपराक्रमादृतेविनिश्चयःकश्चिदिहोपपद्यते।<br>
हतप्रवीराहिरणेराक्षसाःकथंचिदीयुर्यदिहाद्यमार्दवम्॥5.41.4॥<br>
कार्येकर्मणिनिर्दिष्टेयोबहून्यपिसाधयेत्।<br>
पूर्वकार्याविरोधेनसकार्यंकर्तुमर्हति॥5.41.5॥<br>
नह्येकःसाधकोहेतुःस्वल्पस्यापीहकर्मणः।<br>
योह्यर्थंबहुधावेदससमर्थोऽर्थसाधने॥5.41.6॥<br>
इहैवतावत्कृतनिश्चयोह्याहंयदिव्रजेयंप्लवगेश्वरालयम्।<br>
परात्मसंमर्दविशेषतत्त्ववित्ततःकृतंस्यान्ममभर्तृशासनम्॥5.41.7॥<br>
कथंनुखल्वद्यभवेत्सुखागतंप्रसह्ययुद्धंममराक्षसैःसह।<br>
तथैवखल्वात्मबलंचसारवत्संमानयेन्मांचरणेदशाननः॥5.41.8॥<br>
ततःसमासाद्यरणेदशाननंसमन्त्रिवर्गंसबलप्रयायिनम्।<br>
हृदिस्थितंतस्यमतंबलंचवैसुखेनमत्वाऽहमितःपुनर्व्रजे॥5.41.9॥<br>
इदमस्यनृशंसस्यनन्दनोपममुत्तमम्।<br>
वनंनेत्रमनःकान्तंनानाद्रुमलतायुतम्॥5.41.10॥<br>
इदंविध्वंसयिष्यामिशुष्कंवनमिवानलः।<br>
अस्मिन्भग्नेततःकोपंकरिष्यतिदशाननः॥5.41.11॥<br>
ततोमहत्साश्वमहारथद्विपंबलंसमादेक्ष्यतिराक्षसाधिपः।<br>
त्रिशूलकालायसपट्टसायुधंततोमहद्युद्धमिदंभविष्यति॥5.41.12॥<br>
अहंतुतैःसंयतिचण्डविक्रमैःसमेत्यरक्षोभिरसह्यविक्रमः।<br>
निहत्यतद्रावणचोदितंबलंसुखंगमिष्यामिकपीश्वरालयम्॥5.41.13॥<br>
ततोमारुतवत्क्रुद्धोमारुतिर्भीमविक्रमः।<br>
उरुवेगेनमहताद्रुमान्क्षेप्तुमथारभत्॥5.41.14॥<br>
ततस्तुहनुमान्वीरोबभञ्चप्रमदावनम्।<br>
मत्तद्विजसमाघुष्टंनानाद्रुमलतायुतम्॥5.41.15॥<br>
तद्वनंमथितैर्वृक्षैर्भिन्नैश्चसलिलाशयैः।<br>
चूर्णितैःपर्वताग्रैश्चबभूवाप्रियदर्शनम्॥5.41.16॥<br>
ताम्रैःकिसलयैःक्लान्तैःक्लान्तद्रुमलतायुतम्।<br>
नबभौतद्वनंतत्रदावानलहतंयथा॥5.41.17॥<br>
व्याकुलावरणारेजुर्विह्वलाइवतालताः॥5.41.18॥<br>
लतागृहैश्चित्रगृहैश्चनाशितैर्महोरगैर्व्यालमृगैश्चनिर्धुतैः।<br>
शिलागृहैरुन्मथितैस्तथागृहैःप्रनष्टरूपंतदभून्महद्वनम्॥5.41.19॥<br>
साविह्वलाऽशोकलताप्रतानावनस्थलीशोकलताप्रताना।<br>
जातादशास्यप्रमदावनस्यकपेर्बलाद्धिप्रमदावनस्य॥5.41.20॥<br>
सतस्यकृत्वाऽर्थपतेर्महाकपिर्महद्व्यलीकंमनसोमहात्मनः।<br>
युयुत्सुरेकोबहुभिर्महाबलैःश्रियाज्वलंस्तोरणमास्थितःकपिः॥5.41.21॥</div></div><script>ac.playbackRate=0.5</script></body>
</html>