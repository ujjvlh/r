<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-002-The_city_of_Lanka.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
ससागरमनाधृष्यमतिक्रम्यमहाबलः।<br>
त्रिकूटशिखरेलङ्कांस्थितांस्वस्थोददर्शह॥5.2.1॥<br>
ततःपादपमुक्तेनपुष्पवर्षेणवीर्यवान्।<br>
अभिवृष्टःस्थितस्तत्रबभौपुष्पमयोयथा॥5.2.2॥<br>
योजनानांशतंश्रीमांस्तीर्त्वाप्युत्तमविक्रमः।<br>
अनिश्वसन्कपिस्तत्रनग्लानिमधिगच्छति॥5.2.3॥<br>
शतान्यहंयोजनानांक्रमेयंसुबहून्यपि।<br>
किंपुनःसागरस्यान्तंसङ्ख्यातंशतयोजनम्॥5.2.4॥<br>
सतुवीर्यवतांश्रेष्ठःप्लवतामपिचोत्तमः।<br>
जगामवेगवान्लङ्कांलङ्घयित्वामहोदधिम्॥5.2.5॥<br>
शाद्वलानिचनीलानिगन्धवन्तिवनानिच।<br>
गण़्डवन्तिचमध्येनजगामनगवन्तिच॥5.2.6॥<br>
शैलांश्चतरुसंछन्नान्वनराजीश्चपुष्पिताः।<br>
अभिचक्रामतेजस्वीहनुमान्प्लवगर्षभः॥5.2.7॥<br>
सतस्मिन्नचलेतिष्ठन्वनान्युपवनानिच।<br>
सनगाग्रेचतांलङ्कांददर्शपवनात्मजः॥5.2.8॥<br>
सरलान्कर्णिकारांश्चखर्जूरांश्चसुपुष्पितान्।<br>
प्रियालान्मुचुलिन्दांश्चकुटजान्केतकानपि॥5.2.9॥<br>
प्रियङ्गून्गन्धपूर्णांश्चनीपान्सप्तच्छदांस्तथा।<br>
असनान्कोविदारांश्चकरवीरांश्चपुष्पितान्॥5.2.10॥<br>
पुष्पभारनिबद्धांश्चतथामुकुलितानपि।<br>
पादपान्विहगाकीर्णान्पवनाधूतमस्तकान्॥5.2.11॥<br>
हंसकारण्डवाकीर्णावापीःपद्मोत्पलायुताः।<br>
आक्रीडान्विविधान्रम्यान्विविधांश्चजलाशयान्॥5.2.12॥<br>
सन्ततान्विविधैर्वृक्षैःसर्वर्तुफलपुष्पितैः।<br>
उद्यानानिचरम्याणिददर्शकपिकुञ्जरः॥5.2.13॥<br>
समासाद्यचलक्ष्मीवान्लङ्कांरावणपालिताम्।<br>
परिघाभिःसपद्माभिःसोत्पलाभिरलङ्कृताम्॥5.2.14॥<br>
सीतापहरणार्थेनरावणेनसुरक्षिताम्।<br>
समन्ताद्विचरद्भिश्चराक्षसैरुग्रधन्विभिः॥5.2.15॥<br>
काञ्चनेनावृतांरम्यांप्राकारेणमहापूरीम्।<br>
गृहैश्चग्रहसङ्काशैःशारदाम्बुदसन्निभैः॥5.2.16॥<br>
पाण्डराभिःप्रतेलीभिरुच्चाभिरभिसंवृताम्।<br>
अट्टालकशताकीर्णांपताकाध्वजमालिनीम्॥5.2.17॥<br>
तोरणैःकाञ्चनैर्दिव्यैर्लतापङ्क्तिविचित्रितैः।<br>
ददर्शहनुमान्लङ्कांदिविदेवपुरीमिव॥5.2.18॥<br>
गिरिमूर्ध्निस्थितांलङ्कांपाण्डुरैर्भवनैःशुभैः।<br>
ददर्शसकपिश्रेष्ठःपुरमाकाशगंयथा॥5.2.19॥<br>
पालितांराक्षसेन्द्रेणनिर्मितांविश्वकर्मणा।<br>
प्लवमानामिवाकाशेददर्शहनुमान्पुरीम्॥5.2.20॥<br>
शतघ्नीशूलकेशान्तामट्टालकवतंसकाम्।<br>
मनसेवकृतांलङ्कांनिर्मितांविश्वकर्मणा॥5.2.21॥<br>
द्वारमुत्तरमासाद्यचिन्तयामासवानरः॥5.2.22॥<br>
केलासशिखरप्रख्यामालिखन्तीमिवाम्बरम्।<br>
डीयमानामिवाकाशमुच्छ्रितैर्भवनोत्तमैः॥5.2.23॥<br>
संपूर्णाराक्षसैर्घोरैर्नागैर्भोगवततीमिव।<br>
अचिन्त्यांसुकृतांस्पष्टांकुबेराध्युषितांपुरा॥5.2.24॥<br>
दंष्ट्रिभिर्बहुभिःशूरैःशूलपट्टिशपाणिभिः।<br>
रक्षितांराक्षसैर्घोरैर्गुहामाशीविषैरिव॥5.2.25॥<br>
तस्याश्चमहतींगुप्तिंसागरंचनिरीक्ष्यसः।<br>
रावणंचरिपुंघोरंचिन्तयामासवानरः॥5.2.26॥<br>
आगत्यापीहहरयोभविष्यन्तिनिरर्थकाः।<br>
नहियुद्धेनवैलङ्काशक्याजेतुंसुरैरपि॥5.2.27॥<br>
इमांतुविषमांदुर्गांलङ्कांरावणपालिताम्।<br>
प्राप्यापिसमहाबाहुःहिंकरिष्यतिराघवः॥5.2.28॥<br>
अवकाशेनसान्त्वस्यराक्षसेष्वभिगम्यते।<br>
नदानस्यनभेदस्यनैवयुद्धस्यदृश्यते॥5.2.29॥<br>
चतुर्णामेवहिगतिर्वानराणांमहात्मनाम्।<br>
वालिपुत्रस्यनीलस्यममराज्ञश्चधीमतः॥5.2.30॥<br>
यावज्जानामिवैदेहींयदिजीवतिवानवा।<br>
तत्रैवचिन्तयिष्यामिदृष्ट्वातांजनकात्मजाम्॥5.2.31॥<br>
ततःसचिन्तयामासमुहूर्तंकपिकुञ्जरः।<br>
गिरिशृङ्गेस्थितस्तस्मिन्रामस्याभ्युदयेरतः॥5.2.32॥<br>
अनेनरूपेणमयानशक्यापुरी।<br>
प्रवेष्टुंराक्षसैर्गुप्ताक्रूरैर्बलसमन्वितैः॥5.2.33॥<br>
उग्रौजसोमहावीर्याबलवन्तश्चराक्षसाः।<br>
वञ्चनीयामयासर्वेजानकींपरिमार्गता॥5.2.34॥<br>
लक्ष्यालक्ष्येणरूपेणरात्रौलङ्कापुरीमया।<br>
प्रवेष्टुंप्राप्तकालंमेकृत्यंसाधयितुंमहत्॥5.2.35॥<br>
तांपुरींतादृशींदृष्ट्वादुराधर्षांसुरासुरैः।<br>
हनुमांश्चिन्तयामासविनिःश्वस्यमुहुर्मुहुः॥5.2.36॥<br>
केनोपायेनपश्येयंमैथिलींजनकात्मजाम्।<br>
अदृष्टोराक्षसेन्द्रेणरावणेनदुरात्मना॥5.2.37॥<br>
नविनश्येत्कथंकार्यंरामस्यविदितात्मनः।<br>
एकामेकश्चपश्येयंरहितेजनकात्मजाम्॥5.2.38॥<br>
भूताश्चार्थाविपद्यन्तेदेशकालविरोधिताः।<br>
विक्लवंदूतमासाद्यतमःसूर्योदयेयथा॥5.2.39॥<br>
अर्थानर्थान्तरेबुद्धिर्निश्चितापिनशोभते।<br>
घातयन्तिहिकार्याणिदूताःपण्डितमानिनः॥5.2.40॥<br>
नविनश्येत्कथंकार्यंवैक्लव्यंनकथंभवेत्।<br>
लङ्घनंचसमुद्रस्यकथंनुनवृथाभवेत्॥5.2.41॥<br>
मयिदृष्टेतुरक्षोभीरामस्यविदितात्मनः।<br>
भवेद्व्यर्थंमिदंकार्यंरावणानर्थमिच्छतः॥5.2.42॥<br>
नहिशक्यक्वचित्स्थातुमविज्ञातेनराक्षसैः।<br>
अपिराक्षसरूपेणकिमुतान्येनकेनचित्॥5.2.43॥<br>
वायुरप्यत्रनज्ञातश्चरेदितिमतिर्मम।<br>
नह्यस्त्यविदितंकिंचिद्राक्षसानांबलीयसाम्॥5.2.44॥<br>
इहाहंयदितिष्ठामिस्वेनरूपेणसंवृतः।<br>
विनाशमुपायास्यामिभर्तुरर्थश्चहीयते॥5.2.45॥<br>
तदहंस्वेनरूपेणरजन्यांह्रस्वतांगतः।<br>
लङ्कामधिपतिष्यामिराघवस्यार्थसिद्धये॥5.2.46॥<br>
रावणस्यपुरींरात्रौप्रविश्यसुदुरासदाम्।<br>
विचिन्वन्भवनंसर्वंद्रक्ष्यामिजनकात्मजाम्॥5.2.47॥<br>
इतिसंचिन्त्यहनुमान्सूर्यस्यास्तमयंकपिः।<br>
आचकांक्षेतदावीरोवैदेह्यादर्शनोत्सुकः॥5.2.48॥<br>
सूर्येचास्तंगतेरात्रौदेहंसंक्षिप्यमारुतिः।<br>
वृषदंशकमात्रःसन्बभूवाद्भुतदर्शनः॥5.2.49॥<br>
प्रदोषकालेहनुमांस्तूर्णमुत्प्लुत्यवीर्यवान्।<br>
प्रविवेशपुरींरम्यांसुविभक्तमहापथाम्॥5.2.50॥<br>
प्रासादमालाविततांस्तम्भैःकाञ्चनराजतैः।<br>
शातकुम्भमयैर्जालैर्गन्धर्वनगरोपमाम्॥5.2.51॥<br>
सप्तभूमाष्टभूमैश्चसददर्शमहापुरीम्।<br>
तलैःस्फटिकसंकीर्णैःकार्तस्वरविभूषितैः॥5.2.52॥<br>
वैडूर्यमणिचित्रैश्चमुक्ताजालविभूषितैः।<br>
तलैःशुशुभिरेतानिभवनान्यत्ररक्षसाम्॥5.2.53॥<br>
काञ्चनानिविचित्राणितोरणानिचरक्षसाम्।<br>
लङ्कामुद्द्योतयामासुःसर्वतःसमलङ्कृताम्॥5.2.54॥<br>
अचिन्त्यामाद्भुताकारांदृष्ट्वालङ्कांमहाकपिः।<br>
आसीद्विषण्णोहृष्टश्चवैदेह्यादर्शनोत्सुकः॥5.2.55॥<br>
सपाण्डुरोद्विद्धविमानामालिनींमहार्हजाम्बूनदजालतोरणाम्।<br>
यशस्विनींरावणबाहुपालितांक्षपाचरैर्भीमबलैःसमावृताम्॥5.2.56॥<br>
चन्द्रोऽपिसाचिव्यमिवास्यकुर्वंस्तारागणैर्मध्यगतोविराजन्।<br>
ज्योत्स्नावितानेनवितत्यलेकमुत्तिष्ठतेनैतसहस्ररश्मिः॥5.2.57॥<br>
शङ्खप्रभंक्षीरमृणालवर्णमुद्गच्छमानंव्यवभासमानम्।<br>
ददर्शचन्द्रंसहरिप्रवीरःपोप्लूयमानंसरसीवहंसम्॥5.2.58॥</div></div><script>ac.playbackRate=0.5+parseInt(slider.value)/200</script></body>
</html>