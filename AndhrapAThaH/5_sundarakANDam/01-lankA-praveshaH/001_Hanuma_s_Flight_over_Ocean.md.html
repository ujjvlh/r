<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-001-Hanuma_s_Flight_over_Ocean.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततोरावणनीतायास्सीतायाश्शत्रुकर्शनः।<br>
इयेषपदमन्वेष्टुंचारणाचरितेपथि॥5.1.1॥<br>
दुष्करंनिष्प्रतिद्वन्द्वंचिकीर्षन्कर्मवानरः।<br>
समुदग्रशीरोग्रीवोगवांपतिरिवाऽऽबभौ॥5.1.2॥<br>
अथवैडूर्यवर्णेषुशाद्वलेषुमहाबलः।<br>
धीरस्सलिलकल्पेषुविचचारयथासुखम्॥5.1.3॥<br>
द्विजान्वित्रासयन्धीमानुरसापादपान्हरन्।<br>
मृगांश्चसुबहून्निघ्नन्प्रवृद्धइवकेसरी॥5.1.4॥<br>
नीललोहितमाञ्जिष्ठपत्रवर्णैस्सितासितैः।<br>
स्वभावविहितैश्चित्रैर्धातुभिःसमलङ्कृतम्॥5.1.5॥<br>
कामरूपिभिराविष्टमभीक्ष्णंसपरिच्छदैः।<br>
यक्षकिन्नरगन्धर्वैर्देवकल्पैश्चपन्नगैः॥5.1.6॥<br>
सतस्यगिरिवर्यस्यतलेनागवरायुते।<br>
तिष्ठतेकपिवरस्तस्यह्रदेनागइवाबभौ॥5.1.7॥<br>
ससूर्यायमहेन्द्रायपवनायस्वयम्भुवे।<br>
भूतेभ्यश्चाञ्जलिंकृत्वाचकारगमनेमतिम्॥5.1.8॥<br>
अञ्जलिंप्राङ्मुखःकृत्वापवनायात्मयोनये।<br>
ततोऽभिववृधेगन्तुंदक्षिणोदक्षिणांदिशम्॥5.1.9॥<br>
प्लवङ्गप्रवरैर्दृष्टःप्लवनेकृतनिश्चयः।<br>
ववृधेरामवृद्ध्यर्थंसमुद्रइवपर्वसु॥5.1.10॥<br>
निष्प्रमाणशरीरस्सन्लिलङ्घयिषुरर्णवम्।<br>
बाहुभ्यांपीडयामासचरणाभ्यांचपर्वतम्॥5.1.11॥<br>
सचचालाचलश्चापिमुहूर्तंकपिपीडितः।<br>
तरूणांपुष्पिताग्राणांसर्वंपुष्पमशातयत्॥5.1.12॥<br>
तेनपादपमुक्तेनपुष्पौघेणसुगन्धिना।<br>
सर्वतःसंवृतश्शैलोबभौपुष्पमयोयथा॥5.1.13॥<br>
तेनचोत्तमवीर्येणपीड्यमानस्सपर्वतः।<br>
सलिलंसम्प्रसुस्रावमदंमत्तइवद्विपः॥5.1.14॥<br>
पीड्यमानस्तुबलिनामहेन्द्रस्तेनपर्वतः।<br>
रीतिर्निर्वर्तयामासकगाञ्चनाञ्जनराजतीः॥5.1.15॥<br>
मुमोचचशिलाश्शैलोविशालास्समनश्शिलाः।<br>
मध्यमेनार्चिषाजुष्टोधूमराजीरिवानलः॥5.1.16॥<br>
गिरिणापीड्यमानेनपीड्यमानानिसर्वतः।<br>
गुहाविष्टानिभूतानिविनेदुर्विकृतैस्स्वरैः॥5.1.17॥<br>
समहासत्त्वसन्नादश्शैलपीडानिमित्तजः।<br>
पृथिवींपूरयामासदिशश्चोपवनानिच॥5.1.18॥<br>
शिरोभिःपृथुभिस्सर्पाव्यक्तस्वस्तिकलक्षणैः।<br>
वमन्तःपावकंघोरंददंशुर्दशनैश्शिलाः॥5.1.19॥<br>
तास्तदासविषैर्दष्टाःकुपितैस्तैर्महाशिलाः।<br>
जज्वलुःपावकोद्दीप्ताबिभिदुश्चसहस्रधा॥5.1.20॥<br>
यानिचौषधजालानितस्मिन्जातानिपर्वते।<br>
विषघ्नान्यपिनागानांनशकुश्शमितुंविषम्॥5.1.21॥<br>
भिद्यतेऽयंगिरिर्भूतैरितिमत्वातपस्विनः॥5.1.22॥<br>
पानभूमिगतंहित्वाहैममासवभाजनम्।<br>
पात्राणिचमहार्हाणिकरकांश्चहिरण्मयान्॥5.1.23॥<br>
लेह्यानुच्चावचान्भक्ष्यान्मांसानिविविधानिच।<br>
आर्षभाणिचचर्माणिखड्गांश्चकनकत्सरून्॥5.1.24॥<br>
कृतकण्ठगुणाःक्षीबारक्तमाल्यानुलेपनाः।<br>
रक्ताक्षाःपुष्कराक्षाश्चगगनंप्रतिपेदिरे॥5.1.25॥<br>
हारनूपुरकेयूरपारिहार्यधराःस्त्रियः।<br>
विस्मितास्सस्मितास्तस्थुराकाशेरमणैस्सह॥5.1.26॥<br>
दर्शयन्तोमहाविद्यांविद्याधरमहर्षयः।<br>
सहितास्तस्थुराकाशेवीक्षांचक्रुश्चपर्वतम्॥5.1.27॥<br>
शुश्रुवुश्चतदाशब्दमृषीणांभावितात्मानम्।<br>
चारणानांचसिद्धानांस्थितानांविमलेऽम्बरे॥5.1.28॥<br>
एषपर्वतसङ्काशोहनूमान्मारुतात्मजः।<br>
तितीर्षतिमहावेगस्समुद्रंमकरालयम्॥5.1.29॥<br>
रामार्थंवानरार्थंचचिकार्षन्कर्मदुष्करम्।<br>
समुद्रस्यपरंपारंदुष्प्रापंप्राप्तुमिच्छति॥5.1.30॥<br>
इतिविद्याधराःश्रुत्वावचस्तेषांमहात्मनाम्।<br>
तमप्रमेयंददृशुःपर्वतेवानरर्षभम्॥5.1.31॥<br>
दुधुवेचसरोमाणिचकम्पेचाचलोपमः।<br>
ननादसुमहानादंसुमहानिवतोयदः॥5.1.32॥<br>
आनुपूर्व्येणवृत्तंचलाङ्गूलंरोमभिश्चितम्।<br>
उत्पतिष्यन्विचिक्षेपपक्षिराजइवोरगम्॥5.1.33॥<br>
तस्यलाङ्गूलमाविद्धमात्तवेगस्यपृष्ठतः।<br>
ददृशेगरुडेनेवह्रियमाणोमहोरगः॥5.1.34॥<br>
बाहूसंस्तम्भयामासमहापरिघसन्निभौ।<br>
ससादचकपिःकट्यांचरणौसंचुकोचच॥5.1.35॥<br>
संहृत्यचभुजौश्रीमान्तथैवचशिरोधराम्।<br>
तेजस्सत्त्वंतथावीर्यमाविवेशसवीर्यवान्॥5.1.36॥<br>
मार्गमालोकयन्दूरादूर्ध्वंप्रणिहितेक्षणः।<br>
रुरोधहृदयेप्राणानाकाशमवलोकयन्॥5.1.37॥<br>
निकुञ्च्यकर्णौहनुमानुत्पतिष्यन्महाबलः।<br>
वानरान्वानरश्रेष्ठइदंवचनमब्रवीत्॥5.1.38॥<br>
यथाराघवनिर्मुक्तश्शरःश्वसनविक्रमः।<br>
गच्छेत्तद्वद्गमिष्यामिलङ्कांरावणपालिताम्॥5.1.39॥<br>
नहिद्रक्ष्यामियदितांलङ्कायांजनकात्मजाम्।<br>
अनेनैवहिवेगेनगमिष्यामिसुरालयम्॥5.1.40॥<br>
यदिवात्रिदिवेसीतांनद्रक्ष्याम्यकृतश्रमः।<br>
बद्ध्वाराक्षसराजानमानयिष्यामिरावणम्॥5.1.41॥<br>
सर्वथाकृकार्योऽहमेष्यामिसहसीतया।<br>
आनयिष्यामिवालङ्कांसमुत्पाट्यसरावणाम्॥5.1.42॥<br>
एवमुक्त्वातुहनुमान्वानरान्वानरोत्तमः॥5.1.43॥<br>
उत्पपाताथवेगेनवेगवानविचारयन्।<br>
सुपर्णमिवचात्मानंमेनेसकपिकुञ्जरः॥5.1.44॥<br>
समुत्पततितस्मिंस्तुवेगात्तेनगरोहिणः।<br>
संहृत्यविटपान्सर्वान्समुत्पेतुस्समन्ततः॥5.1.45॥<br>
समत्तकोयष्टिभकान्पादपान्पुष्पशालिनः।<br>
उद्वहन्नूरुवेगेनजगामविमलेऽम्बरे॥5.1.46॥<br>
उरुवेगोद्धतावृक्षामुहूर्तंकपिमन्वयुः।<br>
प्रस्थितंदीर्घमध्वानंस्वबन्धुमिवबान्धवाः॥5.1.47॥<br>
तमूरुवेगोन्मथितास्सालाश्चान्येनगोत्तमाः।<br>
अनुजग्मुर्हनूमन्तंसैन्याइवमहीपतिम्॥5.1.48॥<br>
सुपुष्पिताग्रैर्बहुभिःपादपैरन्वितःकपिः।<br>
हनुमान्पर्वताकारोबभूवाद्भुतदर्शनः॥5.1.49॥<br>
सारवन्तोऽथयेवृक्षान्यमज्जन्लवणाम्भसि।<br>
भयादिवमहेन्द्रस्यपर्वतावरुणालये॥5.1.50॥<br>
सनानाकुसुमैःकीर्णःकपिस्साङ्कुरकोरकैः।<br>
शुशुभेमेघसङ्काशःखद्योतैरिवपर्वतः॥5.1.51॥<br>
विमुक्तास्तस्यवेगेनमुक्त्वापुष्पाणितेद्रुमाः।<br>
अवशीर्यन्तसलिलेनिवृत्ताःसुहृदोयथा॥5.1.52॥<br>
लघुत्वेनोपन्नंतद्विचित्रंसागरेऽपतत्।<br>
द्रुमाणांविविधंपुष्पंकपिवायुसमीरितम्॥5.1.53॥<br>
ताराचितमिवाकाशंप्रबभौसमहार्णवः॥5.1.54॥<br>
पुष्पौघेणानुबद्धेननानावर्णेनवानरः।<br>
बभौमेघइवाकाशेविद्युद्गणविभूषितः॥5.1.55॥<br>
तस्यवेगसमाधूतैःपुष्पैस्तोयमदृश्यत।<br>
ताराभिरभिरामाभिरुदिताभिरिवाम्बरम्॥5.1.56॥<br>
तस्याम्बरगतौबाहूददृशातेप्रसारितौ।<br>
पर्वताग्राद्विनिष्क्रान्तौपञ्चास्याविवपन्नगौ॥5.1.57॥<br>
पिबन्निवबभौचापिसोर्मिजालंमहर्णवम्।<br>
पिपासुरिवचाकाशंददृशेसमहाकपिः॥5.1.58॥<br>
तस्यविद्युत्प्रभाकारेवायुमार्गानुसारिणः।<br>
नयनेविप्रकाशेतेपर्वतस्ताविवानलौ॥5.1.59॥<br>
पिङ्गेपिङ्गाक्षमुख्यस्यबृहतीपरिमण्डले।<br>
चक्षुषीसंप्रकाशेतेचन्द्रसूर्याविवोदितौ॥5.1.60॥<br>
मुखंनासिकयातस्यताम्रयाताम्रमाबभौ।<br>
सन्ध्ययासमभिस्पृष्टंयथातत्सूर्यमण्डलम्॥5.1.61॥<br>
लाङ्गूलंचसमाविद्धंप्लवमानस्यशोभते।<br>
अम्बरेवायुपुत्रस्यशक्रध्वजइवोच्छ्रितः॥5.1.62॥<br>
लाङ्गूलचक्रेणमहान्शुक्लदंष्ट्रोऽनिलात्मजः।<br>
व्यरोचतमाहाप्राज्ञःपरिवेषीवभास्करः॥5.1.63॥<br>
स्फिग्देशेनाभिताम्रेणरराजसमहाकपिः।<br>
महतादारितेनेवगिरिर्गैरिकधातुना॥5.1.64॥<br>
तस्यवानरसिंहस्यप्लवमानस्यसागरम्।<br>
कक्षान्तरगतोवायुर्जीमूतइवगर्जति॥5.1.65॥<br>
खेयथानिपतन्त्युल्काह्युत्तरान्ताद्विनिःसृता।<br>
दृश्यतेसानुबन्धाचतथासकपिकुञ्जरः॥5.1.66॥<br>
पतत्पतङ्गसङ्काशोव्यायतःशुशुभेकपिः।<br>
प्रवृद्धइवमातङ्गःकक्ष्ययाबद्ध्यमानया॥5.1.67॥<br>
उपरिष्टाच्छरीरेणच्छाययाचावगाढया।<br>
सागरेमारुताविष्टानौरिवासीत्तदाकपिः॥5.1.68॥<br>
यंयंदेशंसुमुद्रस्यजगामसमहाकपिः।<br>
ससतस्योरुवेगेनसोन्मादइवलक्ष्यते॥5.1.69॥<br>
सागरस्योर्मिजालानामुरसाशैलवर्ष्मणाम्।<br>
अभिघ्नंस्तुमहावेगःपुप्लुवेसमहाकपिः॥5.1.70॥<br>
कपिवातश्चबलवान्मेघवातश्चनिःसृतः।<br>
सागरंभीमनिर्घोषंकम्पयामासतुर्भृशम्॥5.1.71॥<br>
विकर्षन्नूर्मिजालानिबृहन्तिलवणाम्भसि।<br>
पुप्लुवेकपिशार्दूलोविकिरन्निवरोदसी॥5.1.72॥<br>
मेरुमन्दरसङ्काशानुद्धतान्समहार्णवे।<br>
अतिक्रामन्महावेगस्तरङ्गान्गणयन्निव॥5.1.73॥<br>
तस्यवेगसमुद्धूतंजलंसजलदंतदा।<br>
अम्बरस्थंविबभ्राजशारदाभ्रमिवाततम्॥5.1.74॥<br>
तिमिनक्रझषाःकूर्मादृश्यन्तेविवृतास्तदा।<br>
वस्त्रापकर्षणेनेवशरीराणिशरीरिणाम्॥5.1.75॥<br>
प्लवमानंसमीक्ष्याथभुजङ्गाःसागरालयाः।<br>
व्योम्नितंकपिशार्दूलंसुपर्णइतिमेनिरे॥5.1.76॥<br>
दशयोजनविस्तीर्णात्रिशद्योजनमायता।<br>
छायावानरसिंहस्यजलेचारुतराऽभवत्॥5.1.77॥<br>
श्वेताभ्रघनराजीववायुपुत्रानुगामिनी।<br>
तस्यसाशुशुभेछायाविततालवणाम्भसि॥5.1.78॥<br>
शुशुभेसमहातेजामहाकायोमहाकपिः।<br>
वायुमार्गेनिरालम्बेपक्षवानिवपर्वतः॥5.1.79॥<br>
येनासौयातिबलवान्वेगेनकपिकुञ्जरः।<br>
तेनमार्गेणसहसाद्रोणाकृतइवार्णवः॥5.1.80॥<br>
आपातेपक्षिसङ्घानांपक्षिराजइवव्रजन्।<br>
हनुमान्मेधजालानिप्रकर्षन्मारुतोयथा॥5.1.81॥<br>
पाण्डुरारुणवर्णानिनीलमाञ्जिष्ठकानिच।<br>
कपिनाऽऽकृष्यमाणानिमहाभ्राणिचकाशिरे॥5.1.82॥<br>
प्रविशन्नभ्रजालानिनिष्पतंश्चपुनःपुनः।<br>
प्रच्छन्नस्यप्रकाशश्चचन्द्रमाइवलक्ष्यते॥5.1.83॥<br>
प्लवमानंतुतंदृष्ट्वाप्लवङ्गंत्वरितंतदा।<br>
ववर्षुःपुष्पवर्षाणिदेवगन्धर्वदानवाः॥5.1.84॥<br>
ततापनहितंसूर्यःप्लवन्तंवानरोत्तमम्।<br>
सिषेवेचतदावायूरामकार्यार्थसिद्धये॥5.1.85॥<br>
ऋषयस्तुष्टुवुश्चैनंप्लवमानंविहायसा।<br>
जगुश्चदेवगन्धर्वाःप्रशंसन्तोमहौजसम्॥5.1.86॥<br>
नागाश्चतुष्टुवुर्यक्षारक्षांसिविबुधाःखगाः।<br>
प्रेक्ष्यसर्वेकपिवरंसहसाविगतक्लमम्॥5.1.87॥<br>
तस्मिन्प्लवगशार्दूलेप्लवमानेहनूमति।<br>
इक्ष्वाकुकुलमानार्थीचिन्तयामाससागरः॥5.1.88॥<br>
साहाय्यंवानरेन्द्रस्ययदिनाहंहनूमतः।<br>
करिष्यामिभविष्यामिसर्ववाच्योविवक्षताम्॥5.1.89॥<br>
अहमिक्ष्वाकुनाथेनसगरेणविवर्द्धितः।<br>
इक्ष्वाकुसचिवश्चायंनावसीदितुमर्हति॥5.1.90॥<br>
तथामयाविधातव्यंविश्रमेतयथाकपिः।<br>
शेषंचमयिविश्रान्तस्सुखेनातिपतिष्यति॥5.1.91॥<br>
इतिकृत्वामतिंसाध्वींसमुद्रश्छन्नमम्भसि।<br>
हिरण्यनाभंमैनाकमुवाचगिरिसत्तमम्॥5.1.92॥<br>
त्वमिहासुरसङ्घानांपातालतलवासिनाम्।<br>
देवराज्ञागिरश्रेष्ठपरिघःसन्निवेशितः॥5.1.93॥<br>
त्वमेषांजातवीर्याणांपुनरेवोत्पतिष्यताम्।<br>
पातालस्याप्रमेयस्यद्वारमावृत्यतिष्ठसि॥5.1.94॥<br>
तिर्यगूर्ध्वमधश्चैवशक्तिस्तेशैलवर्द्धितुम्।<br>
तस्मात्संचोदयामित्वामुत्तिष्ठगिरिसत्तम॥5.1.95॥<br>
सएषकपिशार्दूलस्त्वामुपर्येतिवीर्यवान्।<br>
हनूमान्रामकार्यार्थंभीमकर्माखमाप्लुतः॥5.1.96॥<br>
अस्यसाह्यंमयाकार्यमिक्ष्वाकुकुलवर्तिनः।<br>
ममहीक्ष्वाकवःपूज्याःपरंपूज्यतमास्तव॥5.1.97॥<br>
कुरुसाचिव्यमस्माकंननःकार्यमतिक्रमेत्।<br>
कर्तव्यमकृतंकार्यंसतांमन्युमुदीरयेत्॥5.1.98॥<br>
सलिलादूर्ध्वमुत्तिष्ठतिष्ठत्वेषकपिस्त्वयि।<br>
अस्माकमतिथिश्चैवपूज्यश्चप्लवतांवरः॥5.1.99॥<br>
हनुमांस्त्वयिविश्रान्तस्ततश्शेषंगमिष्यति।<br>
[सएषकपिशार्दूलस्त्वामुपर्येतिवीर्यवान्]॥5.1.100॥<br>
काकुत्स्थस्यानृशंस्यंचमैथिल्याश्चविवासनम्।<br>
श्रमंचप्लवगेन्द्रस्यसमीक्ष्योत्थातुमर्हसि॥5.1.101॥<br>
हिरण्यनाभोमैनाकोनिशम्यलवणाम्भसः।<br>
उत्पपातजलात्तूर्णंमहाद्रुमलतायुतः॥5.1.102॥<br>
ससागरजलंभित्त्वाबभूवाभ्युत्थितस्तदा।<br>
यथाजलधरंभित्त्वादीप्तरश्मिर्दिवाकरः॥5.1.103॥<br>
समहात्मामुहूर्तेनपर्वतस्सलिलावृतः।<br>
दर्शयामासशृङ्गाणिसागरेणनियोजितः॥5.1.104॥<br>
शातकुम्भनिभैश्श्रृङ्गैस्सकिन्नरमहोरगैः।<br>
आदित्योदयसङ्काशैरालिखद्भिरिवाम्बरम्॥5.1.105॥<br>
तप्तजाम्बूनदैश्शृङ्गैःपर्वतस्यसमुत्थितैः।<br>
आकाशंशस्त्रसङ्काशमभवत्काञ्चनप्रभम्॥5.1.106॥<br>
जातरूपमयैःशृङ्गैर्भ्राजमानैस्स्वयंप्रभैः।<br>
आद्त्यशतसङ्काशस्सोऽभवद्गिरिसत्तमः॥5.1.107॥<br>
तमुत्थितमसङ्गेनहनुमानग्रतःस्थितम्।<br>
मध्येलवणतोयस्यविघ्नोऽयमितिनिश्चितः॥5.1.108॥<br>
सतमुच्छ्रितमत्यर्थंमहावेगोमहाकपिः।<br>
उरसापातयामासजीमूतमिवमारुतः॥5.1.109॥<br>
सतदापातितस्तेनकपिनापर्वतोत्तमः।<br>
बुद्ध्वातस्यकपेर्वेगंजहर्षचननन्दच॥5.1.110॥<br>
प्रीतोहृष्टमनावाक्यमब्रवीत्पर्वतःकपिम्।<br>
मानुषंधारयन्रूपमात्मनश्शिखरेस्थितः॥5.1.111॥<br>
दुष्करंकृतवान्कर्मत्वमिदंवानरोत्तम।<br>
निपत्यममश्रृङ्गेषुविश्रमस्वयथासुखम्॥5.1.112॥<br>
राघवस्यकुलेजातैरुदधिःपरिवर्द्धितः।<br>
सत्वांरामहितेयुक्तंप्रत्यर्चयतिसागरः॥5.1.113॥<br>
कृतेचप्रतिकर्तव्यमेषधर्मस्सनातनः।<br>
सोऽयंत्वत्प्रतिकारार्थीत्वत्तःसम्मानमर्हति॥5.1.114॥<br>
त्वन्निमित्तमनेनाहंबहुमानात्प्रचोदितः।<br>
तिष्ठत्वंकपिशार्दूलमयिविश्रम्यगम्यताम्॥5.1.115॥<br>
योजनानांशतंचापिकपिरेषसमाप्लुतः।<br>
तवसानुषुविश्रान्तश्शेषंप्रक्रमतामिति॥5.1.116॥<br>
तदिदंगन्धवत्स्वादुकन्दमूलफलंबहु।<br>
तदास्वाद्यहरिश्रेष्ठविङन्तोऽनुगमिष्यसि॥5.1.117॥<br>
अस्माकमपिसम्बन्धःकपिमुख्यत्वयाऽस्तिवै।<br>
प्रख्यातस्त्रिषुलोकेषुमहागुणपरिग्रहः॥5.1.118॥<br>
वेगवन्तःप्लवन्तोयेप्लवगामारुतात्मज।<br>
तेषांमुख्यतमंमन्येत्वामहंकपिकुञ्जर॥5.1.119॥<br>
अतिथिःकिलपूजार्हःप्राकृतोऽपिविजानता।<br>
धर्मंजिज्ञासमानेनकिंपुनस्त्वादृशोमहान्॥5.1.120॥<br>
त्वंहिदेववरिष्ठस्यमारुतस्यमहात्मनः।<br>
पुत्रस्तस्यैववेगेनसदृशःकपिकुञ्जर॥5.1.121॥<br>
पूजितेत्वयिधर्मज्ञपूजांप्राप्नोतिमारुतः।<br>
तस्मात्त्वंपूजनीयोमेश्रृणुचाप्यत्रकारणम्॥5.1.122॥<br>
पूर्वंकृतयुगेतातपर्वताःपक्षिणोऽभवन्।<br>
तेहिजग्मुर्दिशःसर्वागरुडानिलवेगिनः॥5.1.123॥<br>
ततस्तेषुप्रयातेषुदेवसङ्घाःसहर्षिभिः।<br>
भूतानिचभयंजग्मुस्तेषांपतनशङ्कया॥5.1.124॥<br>
ततःक्रुद्धःसहस्राक्षःपर्वतानांशतक्रतुः।<br>
पक्षांश्चिच्छेदवज्रेणतत्रतत्रसहस्रशुः॥5.1.125॥<br>
समामुपगतःक्रुद्धोवज्रमुद्यम्यदेवराट्।<br>
ततोऽहंसहसाक्षिप्तःश्वसनेनमहात्मना॥5.1.126॥<br>
अस्मिँल्लवणतोयेचप्रक्षिप्तःप्लवगोत्तम।<br>
गुप्तपक्षसमग्रश्चतवपित्राऽभिरक्षितः॥5.1.127॥<br>
ततोऽहंमानयामित्वांमान्योहिमममारुतः।<br>
त्वयामेह्येषसम्बन्धःकपिमुख्यमहागुणः॥5.1.128॥<br>
तस्मिन्नेवंगतेकार्येसागरस्यममैवच।<br>
प्रीतिंप्रीतमानाःकर्तुंत्वमर्हसिमहाकपे॥5.1.129॥<br>
श्रमंमोक्षयपूजांचगृहाणकपिसत्तम।<br>
प्रीतिंचबहुमन्यस्वप्रीतोऽस्मितवदर्शनात्॥5.1.130॥<br>
एवमुक्तःकपिश्रष्ठस्तंनगोत्तममब्रवीत्॥5.1.131॥<br>
त्वरितेकार्यकालोमेअहश्चाप्यतिवर्तते।<br>
प्रतिज्ञाचमयादत्तानस्थातव्यमिहान्तरे॥5.1.132॥<br>
इत्युक्त्वापाणिनाशैलमालभ्यहरिपुङ्गवः।<br>
जगामाकाशमाविश्यवीर्यवान्प्रहसन्निव॥5.1.133॥<br>
सपर्वतसमुद्राभ्यांबहुमानादवेक्षितः।<br>
पूजितश्चोपपन्नाभिराशीर्भिरनिलात्मजः॥5.1.134॥<br>
अथोर्ध्वंदूरमुत्पत्यहित्वाशैलमहार्णवौ।<br>
पितुःपन्थानमास्थायजगामविमलेऽम्बरे॥5.1.135॥<br>
भूयश्चोर्ध्वगतिंप्राप्यगिरिंतमवलोकयन्।<br>
वायुसूनुर्निरालम्बेजगामविमलेऽम्परे॥5.1.136॥<br>
तद्द्वितीयंहनुमतोदृष्ट्वाकर्मसुदुष्करम्।<br>
प्रशशंसुःसुराःसर्वेसिद्धाश्चपरमर्षयः॥5.1.137॥<br>
देवताश्चाभवन्हृष्टास्तत्रस्तास्तस्यकर्मणा।<br>
काञ्चनस्यसुनाभस्यसहस्राक्षश्चवासवः॥5.1.138॥<br>
उवाचवचनंधीमान्परितोषात्सगद्गदम्।<br>
सुनाभंपर्वतश्रेष्ठंस्वयमेवशचीपतिः॥5.1.139॥<br>
हिरण्यनाभशैलेन्द्रपरितुष्टोऽस्मितेभृशम्।<br>
अभयंतेप्रयच्छामितिष्ठसौम्ययथासुखम्॥5.1.140॥<br>
साह्यंकृतंतेसुमहद्विक्रान्तस्यहनूमतः।<br>
क्रमतोयोजनशतंनिर्भयस्यभयेसति॥5.1.141॥<br>
रामस्यैषहदूत्येनयातिदाशरथेर्हरिः।<br>
सत्क्रियांकुर्वतांतस्यतोषितोऽस्मिदृढंत्वया॥5.1.142॥<br>
ततःप्रहर्षमगमद्विपुलंपर्वतोत्तमः।<br>
देवतानांपतिंदृष्ट्वापरितुष्टंशतक्रतुम्॥5.1.143॥<br>
सवैदत्तवरःशैलोबभूवावस्थितस्तदा।<br>
हनुमांश्चमुहूर्तेनव्यतिचक्रामसागरम्॥5.1.144॥<br>
ततोदेवाःसगन्धर्वाःसिद्धाश्चपरमर्षयः।<br>
अब्रुवन्सूर्यसङ्काशांसुरसांनागमातरम्॥5.1.145॥<br>
अयंवातात्मजःश्रीमान्प्लवतेसागरोपरि।<br>
हनुमान्नामतस्यत्वंमुहूर्तंविघ्नमाचर॥5.1.146॥<br>
राक्षसंरूपमास्थायसुघोरंपर्वतोपमम्।<br>
दंष्ट्राकरालंपिङ्गाक्षंवक्त्रंकृत्वानभस्समम्॥5.1.147॥<br>
बलमिच्छामहेज्ञातुंभूयश्चास्यपराक्रमम्।<br>
त्वांविजेष्यत्युपायेनविषादंवागमिष्यति॥5.1.148॥<br>
एवमुक्तातुसादेवीदैवतैरभिसत्कृता।<br>
समुद्रमध्येसुरसाबिभ्रतीराक्षसंवपुः॥5.1.149॥<br>
विकृतंचविरूपंचसर्वस्यचभयावहम्।<br>
प्लवमानंहनूमन्तमावृत्येदमुवाचह॥5.1.150॥<br>
ममभक्ष्यः(क्षः)प्रदिष्टस्त्वमीश्वरैर्वानरर्षभ।<br>
अहंत्वांभक्षयिष्यामिप्रविशेदंममाननम्॥5.1.151॥<br>
एवमुक्तःसुरसयाप्राञ्जलिर्वानरर्षभः।<br>
प्रहृष्टवदनःश्रीमानिदंवचनमब्रवीत्॥5.1.152॥<br>
रामोदाशरथिर्नामप्रविष्टोदण्डकावनम्।<br>
लक्ष्मणेनसहभ्रात्रावैदेह्याचापिभार्यया॥5.1.153॥<br>
अन्यकार्यविषक्तस्यबद्धवैरस्यराक्षसैः।<br>
तस्यसीताहृताभार्यारावणेनयशस्विनी॥5.1.154॥<br>
तस्याःसकाशंदूतोऽहंगमिष्येरामशासनात्।<br>
कर्तुमर्हसिरामस्यसाह्यंविषयवासिनी॥5.1.155॥<br>
अथवामैथिलींदृष्ट्वारामंचाक्लिष्टकारिणम्।<br>
आगमिष्यामितेवक्त्रंसत्यंप्रतिशृणोमिते॥5.1.156॥<br>
एवमुक्ताहनुमतासुरसाकामरूपिणी।<br>
अब्रवीन्नातिवर्तेन्मांकश्चिदेषवरोमम॥5.1.157॥<br>
दीर्घजिह्वंसुरसयासुघोरंनरकोपमम्।<br>
सुसंक्षिप्यात्मनःकायंबभूवाङ्गुष्ठमात्रकः॥5.1.158॥<br>
सोऽभिपत्याशुतद्वक्त्रंनिष्पत्यचमहाजवः।<br>
अन्तरिक्षेस्थितःश्रीमानिदंवचनमब्रवीत्॥5.1.159॥<br>
प्रविष्टोऽस्मिहितेवक्त्रंदाक्षायणिनमोऽस्तुते।<br>
गमिष्येयत्रवैदेहीसत्यश्चासीद्वरस्तव॥5.1.160॥<br>
तंदृष्वावदनान्मुक्तंचन्द्रंराहुमुखादिव।<br>
अब्रवीत्सुरसादेवीस्वेनरूपेणवानरम्॥5.1.161॥<br>
अर्थसिद्ध्यैहरिश्रेष्ठगच्छसौम्ययथासुखम्।<br>
समानयस्ववैदेहींराघवेणमहात्मना॥5.1.162॥<br>
तत्तृतीयंहनुमतोदृष्ट्वाकर्मसुदुष्करम्।<br>
साधुसाध्वितिभूतानिप्रशशंसुस्तदाहरिम्॥5.1.163॥<br>
ससागरमनाधृष्यमभ्येत्यवरुणालयम्।<br>
जगामाकाशमाविश्यवेगेनगरुडोपमः॥5.1.164॥<br>
सेवितेवारिधाराभिःपतगैश्चनिषेविते।<br>
चरितेकैशिकाचार्यैरैरावतनिषेविते॥5.1.165॥<br>
सिंहकुञ्जरशार्दूलपतगोरगवाहनैः।<br>
विमानैःसंपतद्भिश्चविमलैःसमलङ्कृते॥5.1.166॥<br>
वज्राशनिसमाघातैःपावकैरुपशेभिते।<br>
कृतपुण्यैर्महाभागैःस्वर्गजिद्भिरलङ्कृतै॥5.1.167॥<br>
वहताहव्यमत्यर्थंसेवितेचित्रभानुना।<br>
ग्रहनक्षत्रचन्द्रार्कतारागणविभूषिते॥5.1.168॥<br>
महर्षिगणगन्धर्वनागयक्षसमाकुले।<br>
विविक्तेविमलेविश्वेविश्वावसुनिषेविते॥5.1.169॥<br>
देवराजगजाक्रान्तेचन्द्रसूर्यपथेशिवे।<br>
वितानेजीवलोकस्यविततेब्रह्मनिर्मिते॥5.1.170॥<br>
बहुशःसेवितेवीरैर्विद्याधरगणैर्वरैः।<br>
जगामवायुमार्गेतुगरुत्मानिवमारुतिः॥5.1.171॥<br>
प्रदृश्यमानस्सर्वत्रहनुमान्मारुतात्मजः।<br>
भेजेऽम्बरंनिरालम्बंलम्बपक्षइवाद्रिराट्॥5.1.172॥<br>
प्लवमानंतुतंदृष्ट्वासिंहिकानामराक्षसी।<br>
मनसाचिन्तयामासप्रवृद्धाकामरूपिणी॥5.1.173॥<br>
अद्यदीर्घस्यकालस्यभविष्याम्यहमाशिता।<br>
इदंहिमेमहत्सत्त्वंचिरस्यवशमागतम्॥5.1.174॥<br>
इतिसंचिन्त्यमनसाछायामस्यसमाक्षिपत्।<br>
छायायांगृह्यमाणायांचिन्तयामासवानरः॥5.1.175॥<br>
समाक्षिप्तोऽस्मिसहसापङ्गूकृतपराक्रमः।<br>
प्रतिलोमेनवातेनमहानौरिवसागरे॥5.1.176॥<br>
तिर्यगूर्ध्वमधश्चैववीक्षमाणस्ततःकपिः।<br>
ददर्शसमहत्सत्त्वमुत्थितंलवणाम्भसि॥5.1.177॥<br>
तदृष्ट्वाचिन्तयामासमारुतिर्विकृताननम्।<br>
कपिराजेनकथितंसत्त्वमद्भुतदर्शनम्॥5.1.178॥<br>
सतांबुद्ध्वाऽर्थतत्त्वेनसिंहिकांमतिमान्कपिः।<br>
व्यवर्धतमहाकायःप्रावृषीवबलाहकः॥5.1.179॥<br>
तस्यसाकायमुद्वीक्ष्यवर्धमानंमहाकपेः।<br>
वक्त्रंप्रसारयामासपातालान्तरसन्निभम्॥5.1.180॥<br>
घनराजीवगर्जन्तीवानरंसमभिद्रवत्॥5.1.181॥<br>
सददर्शततस्तस्याविवृतंसुमहन्मुखम्।<br>
कायमात्रंचमेधावीमर्माणिचमहाकपिः॥5.1.182॥<br>
सतस्याविवृतेवक्त्रेवज्रसंहननःकपिः।<br>
संक्षिप्यमुहुरात्मानंनिष्पपातमहाबलः॥5.1.183॥<br>
आस्येतस्यानिमज्जन्तंददृशुःसिद्धचारणाः।<br>
ग्रस्यमानंयथाचन्द्रंपूर्णंपर्वणिराहुणा॥5.1.184॥<br>
ततस्तस्यानखैस्तीक्ष्णैर्मर्माण्युत्कृत्यवानरः।<br>
उत्पपाताथवेगेनमनस्संपातविक्रमः॥5.1.185॥<br>
तांतुदृष्ट्याचधृत्याचदाक्षिण्येननिपात्यच।<br>
सकपिप्रवरोवेदाद्ववृधेपुनरात्मवान्॥5.1.186॥<br>
तांहतांवानरेणाशुपतितांवीक्ष्यसिंहिकाम्।<br>
भूतान्याकाशचारीणितमूचुःप्लवगोत्तमम्॥5.1.187॥<br>
भीममद्यकृतंकर्ममहत्सत्त्वंत्वयाहतम्।<br>
साधयार्थमभिप्रेतमरिष्टंप्लवतांवर॥5.1.188॥<br>
यस्यत्वेतानिचत्वारिवानरेन्द्रचथातव।<br>
धृतिर्दृष्टिर्मतिर्दाक्ष्यंस्वकर्मसुनसीदति॥5.1.189॥<br>
सतैःसम्भावितःपूज्यःप्रतिपन्नप्रयोजनः।<br>
जगामाकाशमाविश्यपन्नगाशनवत्कपिः॥5.1.190॥<br>
प्राप्तभूयिष्ठपारस्तुसर्वतःप्रतिलोकयन्।<br>
योजनानांशतस्यान्तेवनराजिंददर्शसः॥5.1.191॥<br>
ददर्शचपतन्नेवविविधद्रुमभूषितम्।<br>
द्वीपंशाकामृगश्रेष्ठोमलयोपवनानिच॥5.1.192॥<br>
सागरंसागरानूपंसागरावनूपजान्द्रुमान्।<br>
सागरस्यचपत्नीनांमुखान्यपिविलोकयन्॥5.1.193॥<br>
समहामेघसङ्काशंसमीक्ष्यात्मानमात्मवान्।<br>
निरुन्धन्तमिवाकाशंचकारमतिमान्मतिम्॥5.1.194॥<br>
कायवृद्धिंप्रवेगंचममदृष्ट्वैवराक्षसाः।<br>
मयिकौतूहलंकुर्युरितिमेनेमहाकपिः॥5.1.195॥<br>
ततःशरीरंसंत्रिप्यतन्महीधरसन्निभम्।<br>
पुनःप्रकृतिमापेदेवीतमोहइवात्मवान्॥5.1.196॥<br>
तद्रूपमतिसंक्षिप्यहनुमान्प्रकृतौस्थितः।<br>
त्रीन्क्रमानिवविक्रम्यबलिवीर्यहरोहरिः॥5.1.197॥<br>
सचारुनानाविधरूपधारीपरंसमासाद्यसमुद्रतीरम्।<br>
परैरशक्यःप्रतिपन्नरूपःसमीक्षितात्मासमवेक्षितार्थः॥5.1.198॥<br>
ततस्सलम्बस्यगिरेस्समृद्धेविचित्रकूटेनिपपातकूटे।<br>
सकेतकोद्दालकनालिकेरेमहाद्रिकूटप्रतिमोमहात्मा॥5.1.199॥<br>
ततस्तुसंप्राप्यसमुद्रतीरंसमीक्ष्यलङ्कांगिरिवर्यमूर्ध्नि।<br>
कपिस्तुतस्मिन्निपपातपर्वतेविधूयरूपंव्यथयन्मगद्विजान्॥5.1.200॥<br>
ससागरंदानवपन्नगायुतंबलेनविक्रम्यमहोर्मिमालिनम्।<br>
निपत्यतीरेचमहोदधेस्तदाददर्शलङ्काममरावतीमिव॥5.1.201॥</div></div><script>ac.playbackRate=0.5</script></body>
</html>