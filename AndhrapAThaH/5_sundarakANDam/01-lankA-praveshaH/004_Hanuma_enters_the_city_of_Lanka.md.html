<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-004-Hanuma_enters_the_city_of_Lanka.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
विक्रमेणमहातेजाहनूमान्कपिसत्तमः।<br>
अद्वारेणमहाबाहुःप्राकारमभिपुप्लुवे॥5.4.1॥<br>
प्रविश्यनगरींलङ्कांकपिराजहितङ्करः।<br>
चक्रेऽथपादंसव्यंचशत्रूणांसतुमूर्धनि॥5.4.2॥<br>
प्रविष्टःसत्त्वसंपन्नोनिशायांमारुतात्मजः।<br>
समहापथमास्थायमुक्तापुष्पविराजितम्॥5.4.3॥<br>
ततस्तुतांपुरींलङ्कांरम्यामभिययौकपिः॥5.4.4॥<br>
वज्राङ्कुशनिकाशैश्चवज्रजालविभूषितैः।<br>
गृहमेघैःपूरीरम्याबभासेद्यौरिवाम्बुदैः॥5.4.5॥<br>
प्रजज्वालतदालङ्कारक्षोगणगृहैःशुभै॥5.4.6॥<br>
वर्धमानगृहैश्चापिसर्वतःसुविभूषिता।<br>
[गृहमुख्यःपुरीरम्याबभासेद्यौरिवाम्बुदैः]॥5.4.7॥<br>
तांचित्रमाल्याभरणांकपिराजहितङ्करः।<br>
राघवार्थंचरन्श्रीमान्ददर्शचननन्दच॥5.4.8॥<br>
भवनाद्भवनंगच्छन्ददर्शपवनात्मजः।<br>
विविधाकृतिरूपाणिभवनानिततस्ततः॥5.4.9॥<br>
शुश्रावमधुरंगीतंत्रिस्थानस्वरभूषितम्।<br>
स्त्रीणांमदसमृद्धानांदिविचाप्सरसामिव॥5.4.10॥<br>
सोपाननिनदांश्चैवभवनेषुमहात्मनाम्।<br>
अस्फोटितनिनादांश्चक्ष्वेलितांश्चततस्ततः॥5.4.11॥<br>
शुश्रावजपतांतत्रमन्त्रान्रक्षोगृहेषुवै॥5.4.12॥<br>
स्वाध्यायनिरतांश्चैवयातुधानान्ददर्शसः।<br>
रावणस्तवसंयुक्तान्गर्जतोराक्षसानपि॥5.4.13॥<br>
ददर्शमध्यमेगुल्मेरावणस्यचरान्बहून्\*।<br>
स्वजनवृत्तान्तजिज्ञासयाप्रधानप्रेरितान्प्रणिधीन्॥5.4.14॥<br>
दीक्षितान्जटिलान्मुण्डान्गोजिनाम्बरवाससः।<br>
दर्भमुष्टिप्रहरणानग्निकुण्डायुधांस्तथा॥5.4.15॥<br>
कूटमुद्गरपाणींश्चदण्डायुधधरानपि।<br>
एकाक्षानेककर्णांश्चलम्बोदरपयोधरान्॥5.4.16॥<br>
करालान्भग्नवक्त्रांश्चविकटान्वामनांस्तथा।<br>
धन्विनःख़ड्गिनश्चैवशतघ्नीमुसलायुधान्॥5.4.17॥<br>
परिघोत्तमहस्तांश्चविचित्रकवचोज्ज्वलान्।<br>
नातिस्थूलान्नातिकृशान्नातिदीर्घातिह्रस्वकान्॥5.4.18॥<br>
विरूपान्बहुरूपांश्चसुरूपांश्चसुवर्चसः।<br>
ध्वजीन्पताकिनश्चैवददर्शविविधायुधान्॥5.4.19॥<br>
शक्तिवृक्षायुधांश्चैवपट्टिशाशनिधारिणः॥5.4.20॥<br>
क्षेपणीपाशहस्तांश्चददर्शसमहाकपिः।<br>
स्त्रग्विणस्त्वनुलिप्तांश्चवराभरणभूषितान्॥5.4.21॥<br>
नानावेषसमायुक्तान्यथास्वैरगतान्बहून्।<br>
तीक्ष्णशूलधरांश्चैववज्रिणश्चमहाबलान्॥5.4.22॥<br>
शतसाहस्रमव्यग्रमारक्षंमध्यमंकपिः।<br>
रक्षोधिपतिनिर्दिष्टंददर्शान्तःपुराग्रतः॥5.4.23॥<br>
सतदातद्गृहंदृष्ट्वामहाहाटकतोरणम्।<br>
राक्षसेन्द्रस्यविख्यातमद्रिमूर्ध्निप्रतिष्ठितम्॥5.4.24॥<br>
पुण्डरीकावतंसाभिःपरिघाभिरलङ्कृतम्।<br>
प्राकारावृतमत्यन्तंददर्शसमहाकपिः॥5.4.25॥<br>
त्रिविष्टपनिभंदिव्यंदिव्यनादविनादितम्।<br>
वाजिहेषितसंघुष्टंनादितंभूषणैस्तदा॥5.4.26॥<br>
रथैर्यानैर्विमानैश्चतथाहयगजैःशुभैः।<br>
वारणैश्चचतुर्दन्तैःश्वेताभ्रनिचयोपमैः॥5.4.27॥<br>
रक्षितंसुमहावीर्यैर्वासुधानैःसहस्रशः।<br>
राक्षसाधिपतेर्गुप्तमाविवेशमहाकपिः॥5.4.28॥<br>
सहोमजाम्बूनदचक्रवालंमहार्हमुक्तामणिभूषितानाम्।<br>
परार्घ्यकालागरुचन्दनाक्तंसरावणान्तःपुरमाविवेश॥5.4.29॥</div></div><script>ac.playbackRate=0.5+parseInt(slider.value)/200</script></body>
</html>