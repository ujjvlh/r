<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-003-Hanuma_conquers_Lanka.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
सलम्बसिखरेलम्बेलम्बतोयदसन्निभे।<br>
सत्त्वमास्तायमेधावीहनुमान्मारुतात्मजः॥5.3.1॥<br>
निशिलङ्कांमहासत्त्वोविवेशकपिकुञ्जरः।<br>
रम्यकाननतोयाढ्यांपुरींरावणपालिताम्॥5.3.2॥<br>
शारदाम्बुधरप्रख्यैर्भवनैरुपशोभिताम्।<br>
सागरोपमनिर्घोषांसागरानिलसेविताम्॥5.3.3॥<br>
सुपुष्टबलसंघुष्टांयथैवविटपावतीम्।<br>
चारुतोरणनिर्यूहांपाण्डुरद्वारतोरणाम्॥5.3.4॥<br>
भुजगाचरितांगुप्तांशुभांभोगवतीमिव।<br>
तांसविद्युद्घनाकीर्णांज्योतिर्मार्गनिषेविताम्॥5.3.5॥<br>
मन्दमारुतसञ्चारांयथेन्द्रस्यामरावतीम्।<br>
शातकुम्भेनमहताप्राकारेणाभिसंवृताम्॥5.3.6॥<br>
किङ्किणीजालघोषाभिःपताकाभिरलङ्कृताम्।<br>
आसाद्यसहसाहृष्टःप्राकारमभिपेदिवान्॥5.3.7॥<br>
विस्मयाविष्टहृदयःपुरीमालोक्यसर्वतः॥5.3.8॥<br>
वज्रस्फाटिकमुक्ताभिर्मणिकुट्टिमभूषितैः।<br>
तप्तहाटकनिर्यूहैराजतामलपाण्डुरैः॥5.3.9॥<br>
वैडूर्यकृतसोपानैःस्फाटिकान्तरपांसुभिः।<br>
चारुसञ्जवनोपेतैःखमिवोत्पतितैःशुभैः॥5.3.10॥<br>
क्रौञ्चबर्हिणसंघुष्टैराजहंसनिषेवितैः।<br>
तूर्याभरणनिर्घोषैःसर्वतःप्रतिनादिताम्॥5.3.11॥<br>
वस्वोकसाराप्रतिमांतांवीक्ष्यनगरींततः।<br>
खमिवोत्पतितुंकामांजहर्षहनुमान्कपिः॥5.3.12॥<br>
तांसमीक्ष्यपुरींरम्यांराक्षसाधिपतेःशुभाम्।<br>
अनुत्तमामृद्धियुतांचिन्तयामासवीर्यवान्॥5.3.13॥<br>
नेयमन्येननगरीशक्याधर्षयितुंबलात्।<br>
रक्षितारावणबलैरुद्यतायुधधारिभिः॥5.3.14॥<br>
कुमुदाङ्गदयोर्वापिसुषेणस्यमहाकपेः।<br>
प्रसिद्धेयंभवेद्भूमिर्मैन्दद्विविदयोरपि॥5.3.15॥<br>
विवस्वतस्तनूजस्यहरेश्चकुशपर्वणः।<br>
ऋक्षस्यकेतुमालस्यममचैवगतिर्भवेत्॥5.3.16॥<br>
समीक्ष्यतुमहाबाहूराघवस्यपराक्रमम्।<br>
लक्ष्मणस्यचविक्रान्तमभवत्प्रीतिमान्कपिः॥5.3.17॥<br>
तांरत्नवसनोपेतांगोष्ठागारावतंसकाम्।<br>
यन्त्रागारस्तनीमृद्धांप्रमदामिवभूषिताम्॥5.3.18॥<br>
तांनष्टतिमिरांदीप्तैर्भास्वरैश्चमहागृहैः।<br>
नगरींराक्षसेन्द्रस्यददर्शसमहाकपिः॥5.3.19॥<br>
अथसाहरिशार्दूलंप्रविशन्तंमहाबलम्।<br>
नगरीस्वेनरूपेणददर्शपवनात्मजम्॥5.3.20॥<br>
सातंहरिवरंदृष्ट्वालङ्कारावणपालिता।<br>
स्वयमेवोत्थितातत्रविकृताननदर्शना॥5.3.21॥<br>
पुरस्तात्कपिवर्यस्यवायुसूनोरतिष्ठत।<br>
मुञ्चमानामहानादमब्रवीत्पवनात्मजम्॥5.3.22॥<br>
कस्त्वंकेनचकार्येणइह़प्राप्तोवनालय।<br>
कथयस्वेहयत्तत्त्वंयावत्प्राणाधरन्तिते॥5.3.23॥<br>
नशक्यंखल्वियंलङ्काप्रवेष्टुंवानरत्वया।<br>
रक्षितारावणबलैरभिगुप्तासमन्ततः॥5.3.24॥<br>
अथतामब्रवीद्वीरोहनूमानग्रतःस्थिताम्।<br>
कथयिष्यामितेतत्त्वंयन्मांत्वंपरिपृच्छसि॥5.3.25॥<br>
कात्वंविरूपनयनापुरद्वारेऽवतिष्ठसि।<br>
किमर्थंचापिमांरुद्ध्वानिर्भिर्त्सयसिदारुणा॥5.3.26॥<br>
हनुमद्वचनंश्रुत्वालङ्कासाकामरूपिणी।<br>
उवाचवचनंक्रुद्धापरुषंपवनात्मजम्॥5.3.27॥<br>
अहंहाक्षसराजस्यरावणस्यमहात्मनः।<br>
आज्ञाप्रतीक्षादुर्धर्षारक्षामिनगरीमिमाम्॥5.3.28॥<br>
नशक्यामामवज्ञायप्रवेष्टुंनगरीत्वया।<br>
अद्यप्राणैःपरित्यक्तःस्वप्स्यसेनिहतोमया॥5.3.29॥<br>
अहंहिनगरीलङ्कास्वयमेवप्लवङ्गम।<br>
सर्वतःपरिरक्षामिह्येतत्तेकथितंमया॥5.3.30॥<br>
लङ्कायावचनंश्रुत्वाहनुमान्मारुतात्मजः।<br>
यत्नवान्सहरिश्श्रेष्ठःस्थितःशैलइवापरः॥5.3.31॥<br>
सतांस्त्रीरूपविकृतांदृष्ट्वावानरपुङ्गवः।<br>
आबभाषेऽथमेधावीसत्त्ववान्प्लवगर्षभः॥5.3.32॥<br>
द्रक्ष्यामिनगरींलङ्कांसाट्टप्राकारतोरणाम्।<br>
इत्यर्थमिहसंप्राप्तःपरंकौतूहलंहिमे॥5.3.33॥<br>
वनान्युपवनानीहलंकायाःकाननानिच।<br>
सर्वतोगृहमुख्यानिद्रष्टुमागमनंहिमे॥5.3.34॥<br>
तस्यतद्वचनंश्रुत्वालंङ्कासाकामरूपिणी।<br>
भूयएवपुर्नवाक्यंबभाषेपरुषाक्षरम्॥5.3.35॥<br>
मामनिर्जित्यदुर्बुद्धेराक्षसेश्वरपालिताम्।<br>
नशक्यमद्यतेद्रष्टुंपुरीयंवानराधम॥5.3.36॥<br>
ततःसकपिशार्दूलस्तामुवाचनिशाचराम्।<br>
दृष्ट्वापुरीमिमांभद्रेपुनर्यास्येयथागतम्॥5.3.37॥<br>
ततःकृत्वामहानादंसावैलङ्काभयावहम्।<br>
तलेनवानरश्रेष्ठंताडयामासवेगिता॥5.3.38॥<br>
ततःसकपिशार्दूलोलङ्कयाताडितोभृशम्।<br>
ननादसुमहानादंवीर्यवान्पवनात्मजः॥5.3.39॥<br>
ततःसंवर्तयामासवामहस्तस्यसोऽङ्गुलीः।<br>
मुष्टिनाऽभिजघानैनांहनूमान्क्रोधमूर्च्छितः॥5.3.40॥<br>
स्त्रीचेतिमन्यमानेननातिक्रोधस्स्वयंकृतः॥5.3.41॥<br>
सातुतेनप्रहारेणविह्वलाङ्गीनिशाचरी।<br>
पपातसहसाभूमौविकृताननदर्शना॥5.3.42॥<br>
ततस्तुहनुमान्प्राज्ञस्तांदृष्ट्वाविनिपातिताम्।<br>
कृपांचकारतेजस्वीमन्यमानःस्त्रियंतुताम्॥5.3.43॥<br>
ततोवैभृशसंविग्नालङ्कासागद्गदाक्षरम्।<br>
उवाचागर्वितंवाक्यंहनुमान्तंप्लवङ्गमम्॥5.3.44॥<br>
प्रसीदसुमहाबाहोत्रायस्वहरिसत्तम।<br>
समयेसौम्यतिष्ठन्तिसत्त्ववन्तोमहाबलाः॥5.3.45॥<br>
अहंतुनगरीलङ्कास्वयमेवप्लवङ्गम।<br>
निर्जिताऽहंत्वयावीरविक्रमेणमहाबल॥5.3.46॥<br>
इदंतुतथ्यंवैब्रुवन्त्यामेहरीश्वर।<br>
स्वयंभुवापुरादत्तंवरदानंयथामम॥5.3.47॥<br>
यदात्वांवानरःकश्चिद्विक्रमाद्वशमानयेत्।<br>
तदात्वयाहिविज्ञेयंरक्षसांभयमगतम्॥5.3.48॥<br>
सहिमेसमयस्सौम्यप्राप्तोऽद्यतवदर्शनात्।<br>
स्वयम्भूविहितस्सत्योनतस्यास्तिव्यतिक्रमः॥5.3.49॥<br>
सीतानिमित्तंराज्ञस्तुरावणस्यदुरात्मनः।<br>
राक्षसांचैवसर्वेषांविनाशःसमुपागतः॥5.3.50॥<br>
तत्प्रविश्यहरिश्रेष्ठपुरींरावणपालिताम्।<br>
विधत्स्वसर्वकार्याणियानियानीहवाञ्छसि॥5.3.51॥<br>
प्रविश्यशापोपहतांहरीश्वरःशुभांपुरींराक्षसमुख्यपालिताम्।<br>
यदृच्छयात्वंजनकात्मजांसतींविमार्गसर्वत्रगतोयथासुखम्॥5.3.52॥</div></div><script>ac.playbackRate=0.5+parseInt(slider.value)/200</script></body>
</html>