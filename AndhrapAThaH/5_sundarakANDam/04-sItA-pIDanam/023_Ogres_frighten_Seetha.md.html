<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-023-Ogres_frighten_Seetha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
इत्युक्त्वामैथिलींराजारावणःशत्रुरावणः।<br>
संदिश्यचततःसर्वाराक्षसीर्निर्जगामह॥5.23.1॥<br>
निष्क्रान्तेराक्षसेन्द्रेतुपुनरन्तःपुरंगते।<br>
राक्षस्योभीमरूपास्ताःसीतांसमभिदुद्रुवुः॥5.23.2॥<br>
ततःसीतामुपागम्यराक्षस्यःक्रोधमूर्च्छिताः।<br>
परंपरुषयावाचावैदेहीमिदमब्रुवन्॥5.23.3॥<br>
पौलस्त्यस्यवरिष्ठस्यरावणस्यमहात्मनः।<br>
दशग्रीवस्यभार्यात्वंसीतेनबहुमन्यसे॥5.23.4॥<br>
प्रजापतीनांषण्णांतुचतुर्थोयःप्रजापतिः।<br>
मानसोब्रह्मणःपुत्रःपुलस्त्यइतिविश्रुतः॥5.23.5॥<br>
पुलस्त्यस्यतुतेजस्वीमहर्षिर्मानसःसुतः।<br>
नाम्नासविश्रवानामप्रजापतिसमप्रभः॥5.23.6॥<br>
तस्यपुत्रोविशालाक्षिरावणःशत्रुरावणः।<br>
तस्यत्वंराक्षसेन्द्रस्यभार्याभवितुमर्हसि॥5.23.7॥<br>
ततोहरिजटानामराक्षसीवाक्यमब्रवीत्।<br>
विवर्त्यनयनेकोपान्मार्जारसदृशेक्षणा॥5.23.8॥<br>
येनदेवास्त्रयस्त्रिंशद्देवराजश्चनिर्जिताः।<br>
भर्त्सयन्तीतदाघोरमिदंवचनमब्रवीत्॥5.23.9॥<br>
वीर्योत्सिक्तस्यशूरस्यसङ्ग्रामेष्वनिवर्तिनः।<br>
बलिनोवीर्ययुक्तस्यभार्यात्वंकिंनलप्स्यसे॥5.23.10॥<br>
प्रियांबहुमतांभर्यांत्यक्त्वाराजामहाबलः।<br>
सर्वासांचमहाभागांत्वामुपैष्यतिरावणः॥5.23.11॥<br>
समृद्धंस्त्रीसहस्रेणनानारत्नोपशोभितम्।<br>
अन्तःपुरंसमुत्सृज्यत्वामुपैष्यतिरावणः॥5.23.12॥<br>
अन्यातुविकटानामराक्षसीवाक्यमब्रवीत्॥5.23.13॥<br>
असकृद्देवतायुद्धेनागगन्धर्वदानवाः।<br>
निर्जिताःसमरेयेनसतेपार्श्वमुपागतः॥5.23.14॥<br>
किमद्यराक्षसेन्द्रस्यभार्यात्वंनेच्छसेऽधमे।<br>
ततस्तुदुर्मुखीनामराक्षसीवाक्यमब्रवीत्॥5.23.15॥<br>
यस्यसूर्योनतपतिभीतोयस्यचमारुतः।<br>
नवातिस्मायतापाङ्गेकिंत्वंतस्यनतिष्ठसि॥5.23.16॥<br>
पुष्पवृष्टिंचतरवोमुमुचुर्यस्यवैभयात्।<br>
शैलाश्चसुभ्रूःपानीयंजलदाश्चयदेच्छति॥5.23.17॥<br>
तस्यनैर्ऋतराजस्यराजराजस्यभामिनि।<br>
किंत्वंनकुरुषेबुद्धिंभार्यार्थेरावणस्यहि॥5.23.18॥<br>
साधुतेतत्त्वतोदेविकथितंसाधुभामिनि।<br>
गृहाणसुस्मितेवाक्यमन्यथानभविष्यसि॥5.23.19॥</div></div><script>ac.playbackRate=0.5+parseInt(slider.value)/200</script></body>
</html>