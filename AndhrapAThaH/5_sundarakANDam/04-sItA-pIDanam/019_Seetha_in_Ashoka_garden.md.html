<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-019-Seetha_in_Ashoka_garden.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
तस्मिन्नेवततःकालेराजपुत्रीत्वनिन्दिता।<br>
रूपयौवनसम्पन्नंभूषणोत्तमभूषितम्॥5.19.1॥<br>
ततोदृष्ट्वैववैदेहीरावणंराक्षसाधिपम्।<br>
प्रावेपतवरारोहाप्रवातेकदलीयथा॥5.19.2॥<br>
आच्छाद्योदरमूरुभ्यांबाहुभ्यांचपयोधरौ।<br>
उपविष्टाविशालाक्षीरुदन्तीवरवर्णिनी॥5.19.3॥<br>
दशग्रीवस्तुवैदेहींरक्षितांराक्षसीगणैः।<br>
ददर्शसीतांदुःखार्तांनावंसन्नामिवार्णवे॥5.19.4॥<br>
असंवृतायामासीनांधरण्यांसंशितव्रताम्।<br>
छिन्नांप्रपतितांभूमौशाखामिववनस्पतेः॥5.19.5॥<br>
मलमण्डनचित्राङ्गींमण्डनार्हाममण्डिताम्।<br>
मृणालीपङ्कदिग्धेवविभातिनविभातिच॥5.19.6॥<br>
समीपंराजसिंहस्यरामस्यविदितात्मनः।<br>
सङ्कल्पहयसंयुक्तैर्यान्तीमिवमनोरथैः॥5.19.7॥<br>
शुष्यन्तींरुदतीमेकांध्यानशोकपरायणाम्।<br>
दुःखस्यान्तमपश्यन्तींरामांराममनुव्रताम्॥5.19.8॥<br>
वेष्टमानांतथाऽऽविष्टांपन्नगेन्द्रवधूमिव।<br>
धूप्यमानांग्रहेणेवरोहिणींधूमकेतुना॥5.19.9॥<br>
वृत्तशीलकुलेजातामाचारवतिधार्मिके।<br>
पुनःसंस्कारमापन्नांजातामिवचदुष्कुले॥5.19.10॥<br>
अभूतेनापवादेनकीर्तिंनिपतितामिव।<br>
आम्नायानामयोगेनविद्यांप्रशिथिलामिव॥5.19.11॥<br>
सन्नामिवमहाकीर्तिंश्रद्धामिवविमानिताम्।<br>
पूजामिवपरिक्षीणामाशांप्रतिहतामिव॥5.19.12॥<br>
आयतीमिवविध्वस्तामाज्ञांप्रतिहतामिव।<br>
दीप्तामिवदिशंकालेपूजामपहृतामिव॥5.19.13॥<br>
पद्मिनीमिवविध्वस्तांहतशूरांचमूमिव।<br>
प्रभामिवतमोध्वस्तामुपक्षीणामिवापगाम्॥5.19.14॥<br>
वेदीमिवपरामृष्टांशान्तामग्निशिखामिव।<br>
पौर्णमासीमिवनिशांराहुग्रस्तेन्दुमण्डलाम्॥5.19.15॥<br>
उत्कृष्टापर्णकमलांवित्रासितविहङ्गमाम्।<br>
हस्तिहस्तपरामृष्टामाकुलांपद्मिनीमिव॥5.19.16॥<br>
पतिशौकातुरांशुष्कांनदींविस्रावितामिव।<br>
परयामृजयाहीनांकृष्णपक्षनिशामिव॥5.19.17॥<br>
सुकुमारींसुजाताङ्गीरत्नगर्भगृहोचिताम्।<br>
तप्यभानामिवोष्णेनमृणालीमचिरोद्धृताम्॥5.19.18॥<br>
गृहीतामालितांस्तम्भेयूथपेनविनाकृताम्।<br>
निःश्वसन्तींसुदुःखार्तांगजराजवधूमिव॥5.19.19॥<br>
एकयादीर्घयावेण्यासोभमानामयत्नतः।<br>
नीलयानीरदापायेवनराज्यामहीमिव॥5.19.20॥<br>
उपवासेनशोकेनध्यनेनचभयेनच।<br>
परिक्षीणांकृशांदीनामल्पाहारांतपोधनाम्॥5.19.21॥<br>
आयाचमानांदःखार्तांप्राञ्जलिंदेवतामिव।<br>
भावेनरघुमुख्यस्यदशग्रीवपराभवम्॥5.19.22॥<br>
समीक्षमाणांरुदतीमनिन्दितांसुपक्ष्मताम्रायलोचनाम्।<br>
अनुव्रतांराममतीवमैथिलींप्रलोभयामासवधायरावणः॥5.19.23॥</div></div><script>ac.playbackRate=0.5</script></body>
</html>