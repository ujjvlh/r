<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-020-Ravana_talks_to_Seetha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
सतांपतिव्रतांदीनांनिरानन्दांतपस्विनीम्।<br>
साकारैर्मधुरैर्वाक्यैर्न्यदर्शयतरावणः॥5.20.1॥<br>
मांदृष्ट्वानागनासोरुगूहमानास्तनोदरम्।<br>
अदर्शनमिवात्मानंभयान्नेतुंत्वमिच्छसि॥5.20.2॥<br>
कामयेत्वांविशालाक्षिबहुमन्यस्वमांप्रिये।<br>
सर्वाङ्गगुणसम्पन्नेसर्वलोकमनोहरे॥5.20.3॥<br>
नेहकेचिन्मनुष्यावाराक्षसाःकामरुपिणः।<br>
व्यपसर्पतुतेसीतेभयंमत्तःसमुत्थितम्॥5.20.4॥<br>
स्वधर्मोरक्षसांभीरुसर्वथैवनसंशयः।<br>
गमनंवापरस्त्रीणांहरणंसंप्रमथ्यवा॥5.20.5॥<br>
एवंचैतदकामांतुनत्वांस्प्रक्ष्यामिमैथिलि।<br>
कामकामःशरीरेमेयथाकामंप्रवर्तताम्॥5.20.6॥<br>
देविनेहभयंकार्यंमयिविश्वसिहिप्रिये।<br>
प्रणयस्वचतत्त्वेनमैवंभूःशोकलालसा॥5.20.7॥<br>
एकवेणीधराशय्याध्यानंमलिनमम्बरम्।<br>
अस्थानेऽप्युपवासश्चनैतान्यौपयिकानिते॥5.20.8॥<br>
विचित्राणिचमाल्यानिचन्दनान्यगुरूणिच।<br>
विविधानिचवासांसिदिव्यान्याभरणानिच॥5.20.9॥<br>
महार्हाणिचपानानिशयनान्यासनानिच।<br>
गीतंनृत्तचवाद्यंचलभमांप्राप्यमैथिलि॥5.20.10॥<br>
स्त्रीरत्नमसिमैवंभूःकुरुगात्रेषुभूषणम्।<br>
मांप्राप्यहिकथंनुस्यास्त्वमनर्हासुविग्रहे॥5.20.11॥<br>
इदंतेचारुसंजातंयौवनंव्यतिवर्तते।<br>
यदतीतंपुनर्नैतिस्रोतःशीघ्रमपामिव॥5.20.12॥<br>
त्वांकृत्वोपरतोमन्येरूपकर्तासविश्वसृक्।<br>
नहिरूपोपमात्वन्यातवास्तिशुभदर्शने॥5.20.13॥<br>
त्वांसमासाद्यवैदेहिरूपयौवनशालिनीम्।<br>
कःपुमानतिवर्तेतसाक्षादपिपितामहः॥5.20.14॥<br>
यद्यत्पश्यामितेगात्रंशीतांशुसदृशानने।<br>
तस्मिंस्तस्मिन्पृथुश्रोणिचक्षुर्ममनिबद्ध्यते॥5.20.15॥<br>
बह्वीनामुत्तमस्त्रीणामाहृतानामितस्ततः।<br>
सर्वासामेवभद्रंतेममाग्रमहिषीभव॥5.20.16॥<br>
लोकेभ्योयानिरत्नानिसम्प्रमथ्याहृतानिवै।<br>
तानिमेभीरुसर्वाणिराज्यंचैतदहंचते॥5.20.17॥<br>
विजित्यपृथिवींसर्वांनानानगरमालिनीम्।<br>
जनकायप्रदास्यामितवहेतोर्विलासिनि॥5.20.18॥<br>
नेहपश्यामिलोकेऽन्यंयोमेप्रतिबलोभवेत्।<br>
पश्यमेसुमहद्वीर्यमप्रतिद्वन्द्वमाहवे॥5.20.19॥<br>
असकृत्संयुगेभग्नामयाविमृदितध्वजाः।<br>
अशक्ताःप्रत्यनीकेषुस्थातुंममसुरासुराः॥5.20.20॥<br>
इच्छयाक्रियतामद्यप्रतिकर्मतवोत्तमम्॥5.20.21॥<br>
सप्रभाण्यवसज्यन्तांतवाङ्गेभूषणानिच।<br>
साधुपश्यामिरूपंसंयुक्तंप्रतिकर्मणा॥5.20.22॥<br>
प्रतिकर्माभिसंयुक्तादाक्षिण्येनवरानने।<br>
भुङ्क्ष्वभोगान्यथाकामंपिबभीरुरमस्वच॥5.20.23॥<br>
ललस्वमयिविस्रब्धाधृष्टमाज्ञापयस्वच।<br>
मत्प्रसादाल्ललन्त्याश्चललन्तांबान्धवास्तव॥5.20.24॥<br>
ऋद्धिंममानुपश्यत्वंश्रियंभद्रेयशश्चमे॥5.20.25॥<br>
निक्षिप्तविजयोरामोगतश्रीर्वनगोचरः।<br>
व्रतीस्थण्डिलशायीचशङ्केजीवतिवानवा॥5.20.26॥<br>
नहिवैदेहिरामस्त्वांद्रष्टुंवाप्युपलप्स्यते।<br>
पुरोबलाकैरसितैर्मेघैर्ज्योत्स्नामिवावृताम्॥5.20.27॥<br>
नचापिममहस्तात्त्वांप्राप्तुमर्हतिराघवः।<br>
हिरण्यकशिपुःकीर्तिमिन्द्रहस्तगतामिव॥5.20.28॥<br>
चारुस्मितेचारुदतिचारुनेत्रेविलासिनि।<br>
मनोहरसिमेभीरुसुपर्णःपन्नगंयथा॥5.20.29॥<br>
क्लिष्टकौशोयवसनांतन्वीमप्यनलङ्कृताम्।<br>
त्वांदृष्ट्वास्वेषुदारेषुरतिंनोपलभाम्यहम्॥5.20.30॥<br>
अन्तःपुरनिवासिन्यःस्त्रियःसर्वगुणान्विताः।<br>
यावन्त्योममसर्वासामैश्वर्यंकुरुजानकि॥5.20.31॥<br>
ममह्यसितकेशान्तेत्रैलोक्यप्रवराःस्त्रियः।<br>
तास्त्वांपरिचरिष्यन्तिश्रियमप्सरसोयथा॥5.20.32॥<br>
यानिवैश्रवणेसुभ्रुरत्नानिचधनानिच।<br>
तानिलोकांश्चसुश्रोणिमांचभुङ्क्ष्वयथासुखम्॥5.20.33॥<br>
नरामस्तपसादेविनबलेननविक्रमैः।<br>
नधनेनमयातुल्यस्तेजसायशसापिवा॥5.20.34॥<br>
पिबविहररमस्वभुङ्क्ष्वभोगान्धननिचयंप्रदिशामिमेदिनींच।<br>
मयिललललनेयथासुखंत्वंत्वयिचसमेत्यललन्तुबान्धवास्ते॥5.20.35॥<br>
कुसुमिततरुजालसन्ततानिभ्रमरयुतानिसमुद्रतीरजानि।<br>
कनकविमलहारभूषिताङ्गीविहरमयासहभीरुकाननानि॥5.20.36॥</div></div><script>ac.playbackRate=0.5+parseInt(slider.value)/200</script></body>
</html>