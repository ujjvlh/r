<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-027-Trijata_s_dream.mp3" type="audio/mpeg"></audio><br>
<br>
<br>
इत्युक्ताःसीतयाघोराराक्षस्यःक्रोधमूर्च्छिताः।<br>
काश्चिज्जग्मुस्तदाख्यातुंरावणस्यतरस्विनः॥5.27.1॥<br>
ततःसीतामुपागम्यराक्षस्योघोरदर्शनाः।<br>
पुनःपरुषमेकार्थमनर्थार्थमथाब्रुवन्॥5.27.2॥<br>
अद्येदानींतवानार्येसीतेपापविनिश्चये।<br>
राक्षस्योभक्षयिष्यन्तिमांसमतेद्यतासुखम्॥5.27.3॥<br>
सीतांताभिरनार्याभिर्दृष्ट्वासन्तर्जितांतदा।<br>
राक्षसीत्रिजटावृद्धाशयानावाक्यमब्रवीत्॥5.27.4॥<br>
आत्मानंखादतानार्यानसीतांभक्षयिष्यथ।<br>
जनकस्यसुतामिष्टांस्नुषांदशरथस्यच॥5.27.5॥<br>
स्वप्नोह्यद्यमयादृष्टोदारुणोरोमहर्षणः।<br>
राक्षसानामभावायभर्तुरस्याभवायच॥5.27.6॥<br>
सर्वाएवाब्रुवन्भीतास्त्रिजटांतामिदंवचः।<br>
कथयस्वत्वयादृष्टःस्वप्नोऽयंकीदृशोनिशि॥5.27.7॥<br>
तासांश्रुत्वातुवचनंराक्षसीनांमुखाच्च्युतम्।<br>
उवाचवचनंकालेत्रिजटास्वप्नसंश्रितम्॥5.27.8॥<br>
गजदन्तमयींदिव्यांशिबिकामन्तरिक्षगाम्॥5.27.9॥<br>
युक्तांहंससहस्रेणस्वयमास्थायराघवः।<br>
शुक्लमाल्याम्बरधरोलक्ष्मणेनसहागतः॥5.27.10॥<br>
सागरेणपरिक्षिप्तंश्वेतंपर्वतमास्थिता।<br>
रामेणसङ्गतासीताभास्करेणप्रभायथा॥5.27.11॥<br>
राघवश्चमयादृष्टाश्चतुर्दन्तंमहागजम्।<br>
आरूढःशैलसङ्काशंचचारसहलक्ष्मणः॥5.27.12॥<br>
ततस्तौनहशार्दूलौदीप्यमानौस्वतेजसा।<br>
शुक्लमाल्याम्बरधरौजानकींपर्युपस्थितौ॥5.27.13॥<br>
ततस्तस्यनगस्याग्रेह्याकाशस्थस्यदन्तिनः।<br>
भर्त्रापरिगृहीतस्यजानकीस्कन्धमाश्रिता॥5.27.14॥<br>
भर्तुरङ्कात्समुत्पत्यततःकमललोचना।<br>
चन्द्रसूर्योमयादृष्टापाणिनापरिमार्जती॥5.27.15॥<br>
ततस्ताभ्यांकुमाराभ्यामास्थितःसगजोत्तमः।<br>
सीतयाचविशालाक्ष्यालङ्कायाउपरिस्थितः॥5.27.16॥<br>
पाण्डुरर्षभयुक्तेनरथेनाष्टयुजास्वयम्।<br>
इहोपयातःकाकुत्स्थःसीतयासहभार्यया॥5.27.17॥<br>
लक्ष्मणेनसहभ्रात्रासीतयासहवीर्यवान्॥5.27.18॥<br>
आरुह्यपुष्पकंदिव्यंविमानंसूर्यसन्निभम्।<br>
उत्तरांदिशमालोक्यजगामपुरुषोत्तमः॥5.27.19॥<br>
एवंस्वप्नेमयादृष्टोरामोविष्णुपराक्रमः।<br>
लक्ष्मणेनसहभ्रात्रासीतयासहभार्यया*॥5.27.20॥<br>
नहिरामोमहातेजाःशक्योजेतुंसुरासुरैः।<br>
राक्षसैर्वापिचान्यैर्वास्वर्गःपापजनैरिव॥5.27.21॥<br>
रावणश्चमयादृष्टःक्षितौतैलसमुक्षितः।<br>
रक्तवासाःपिबन्मत्तःकरवीरकृतस्रजः॥5.27.22॥<br>
विमानात्पुष्पकादद्यरावणःपतितोभुवि।<br>
कृष्यमाणःस्त्रियादृष्टोमुण्डःकृष्णाम्बरःपुनः॥5.27.23॥<br>
पिबंस्तैलंहसन्नृत्यन्भ्रान्तचित्ताकुलेन्द्रियः।<br>
गर्दभेनययौशीघ्रंदक्षिणांदिशमास्थितः॥5.27.24॥<br>
पुनरेवमयादृष्टोरावणोराक्षसेश्वरः।<br>
पतितोऽवाविछराभूमौगर्दभाद्भयमोहितः॥5.27.25॥<br>
सहसोत्थायसम्भ्रान्तोभयार्तोमदविह्वलः।<br>
उन्मत्तइवदिग्वासादुर्वाक्यंप्रलपन्बहु॥5.27.26॥<br>
दुर्गन्धंदुस्सहंघोरंतिमिरंनरकोपमम्।<br>
मलपङ्कंप्रविश्याशुमग्नस्तत्रसरावणः॥5.27.27॥<br>
कण्ठेबद्ध्वादशग्रीवंप्रमदारक्तवासिना।<br>
कालीकर्दमलिप्ताङ्गीदिशंयाम्यांप्रकर्षति॥5.27.28॥<br>
एवंतत्रमयादृष्टःकुम्भकर्णौनिशाचरः।<br>
रावणस्यसुताःसर्वेतृष्टास्तैलसमुक्षिताः॥5.27.29॥<br>
वराहेणदशग्रीवःशिंशुमारेणचेन्द्रजित्।<br>
उष्ट्रेणकुम्भकर्णश्चप्रयातोदक्षिणांदिशम्॥5.27.30॥<br>
एकस्तत्रमयादृष्टःश्वेतच्छत्रोविभीषणः॥5.27.31॥<br>
शुक्लमाल्याम्बरधरःशुक्लगन्धानुलेपनः।<br>
शङ्खदुन्दुभिनिर्घोषैर्नृत्तगीतैरलङ्कृतः॥5.27.32॥<br>
चतुर्दन्तंगजंदिव्यमास्तेतत्रविभीषणः।<br>
चतुर्भिःसचिवैःसार्धंवैहायसमुपस्थितः॥5.27.33॥<br>
समाजश्चमयादृष्टोगीतवादित्रनिःस्वनः।<br>
पिबतांरक्तमाल्यानांरक्षसांरक्तवाससाम्॥5.27.34॥<br>
लङ्कांचेयंपुरीरम्यासवाजिरथकुञ्जरा।<br>
सागरेपतितादृष्टाभग्नगोपुरतोरणा॥5.27.35॥<br>
लङ्कादृष्टामयास्वप्नेरावणेनाभिरक्षिता।<br>
दग्धारामस्यदूतेनवानरेणतरस्विना॥5.27.36॥<br>
पीत्वातैलंप्रनृत्ताश्चप्रहसन्त्योमहास्वनाः।<br>
लङ्कायांभस्मरूक्षायांप्रविष्टाराक्षसस्त्रियः॥5.27.37॥<br>
कुम्भकर्णादयश्चेमेसर्वेराक्षसपुङ्गवाः।<br>
रक्तंनिवसनंगृह्यप्रविष्टागोमयह्रदे॥5.27.38॥<br>
अपगच्छतनश्यध्वंसीतामापसराघवः।<br>
घातयेत्परमामर्षीसर्वैःसार्धंहिराक्षसैः॥5.27.39॥<br>
प्रियांबहुमतांभार्यांवनवासमनुव्रताम्।<br>
भर्त्सितांतर्जितांवापिनानुमंस्यतिराघवः॥5.27.40॥<br>
तदलंक्रूरवाक्यैर्वःसान्त्वमेवाभिधीयताम्।<br>
अभियाचामवैदैहीमेतद्धिममरोचते॥5.27.41॥<br>
यस्यामेवविधःस्वप्नोदुःखितायांप्रदृश्यते।<br>
सादुःखैर्विविधैर्मुक्ताप्रियंप्राप्नोत्यनुत्तमम्॥5.27.42॥<br>
भर्त्सितामपियाचध्वंराक्षस्यःकिंविवक्षया।<br>
राघवाद्धिभयंघोरंराक्षसानामुपस्थितम्॥5.27.43॥<br>
प्रणिपातप्रसन्नाहिमैथिलीजनकात्मजा।<br>
अलमेषापरित्रातुंराक्षस्योमहतोभयात्॥5.27.44॥<br>
अपिचास्याविशालाक्ष्यानकिञ्चिदुपलक्षये।<br>
विरूपमपिचाङ्गेषुसुसूक्ष्ममपिलक्षण्॥5.27.45॥<br>
छायावैगुण्यमात्रंतुशङ्केःदुःखमुपस्थितम्।<br>
अदुःखार्हामिमांदेवींवैहायसमुपस्थिताम्॥5.27.46॥<br>
अर्थसिद्धिंतुवैदेह्याःपश्याम्यहमुपस्थिताम्।<br>
राक्षसेन्द्रविनाशंचविजयंराघवस्यच॥5.27.47॥<br>
निमित्तभूतमेत्तुश्रोतुमस्यामहत्प्रियम्॥5.27.48॥<br>
दृश्यतेचस्फुरच्चक्षुःपद्मपत्रमिवायतम्।<br>
ईषच्चहृषितोवाऽस्यादक्षिणायाह्यदक्षिणः॥5.27.49॥<br>
करेणुहस्तप्रतिमःसव्यश्चोरुरनुत्तमः।<br>
वेपमानःसूचयतिराघवंपुरतःस्थितम्॥5.27.50॥<br>
पक्षीचशाखानिलयःप्रहृष्टःपुनःपुनश्चोत्तमसान्त्ववादी।<br>
सुस्वागतांवाचमुदीरयानःपुनःपुनश्चोदयतीवहृष्टः॥5.27.51॥<script>ac.playbackRate=0.5</script>