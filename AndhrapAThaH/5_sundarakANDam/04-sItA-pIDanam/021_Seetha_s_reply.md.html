<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-021-Seetha_s_reply.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
तस्यतद्वचनंश्रुत्वासीतारौद्रस्यरक्षसः।<br>
आर्तादीनस्वरादीनंप्रत्युवाचशनैर्वचः॥5.21.1॥<br>
चिन्तयन्तीवरारोहापतिमेवपतिव्रता।<br>
तृणमन्तरतःकृत्वाप्रत्युवाचशुचिस्मिता॥5.21.2॥<br>
निवर्तयमनोमत्तःस्वजनेक्रियतांमनः।<br>
नमांप्रार्थयितुंयुक्तंसुसिद्धिमिवपापकृत्॥5.21.3॥<br>
अकार्यंनमयाकार्यमेकपत्न्याविगर्हितम्।<br>
कुलंसंप्राप्तयापुण्यंकुलेमहतिजातया॥5.21.4॥<br>
एवमुक्त्वातुवैदेहीरावणंतंयशस्विनी।<br>
राक्षसंपृष्ठतःकृत्वाभूयोवचनमब्रवीत्॥5.21.5॥<br>
नाहमौपयिकीभार्यापरभार्यासतीतव।<br>
साधुधर्मवेक्षस्वसाधुसाधुव्रतंचर॥5.21.6॥<br>
यथातवतथाऽन्येषांदारारक्ष्यानिशाचर।<br>
आत्मानमुपमांकृत्वास्वेषुदारेषुरम्यताम्॥5.21.7॥<br>
अतुष्टंस्वेषुदारेषुचपलंचलितेन्द्रितम्।<br>
नयन्तिनिकृतिप्रज्ञंपरदाराःपराभवम्॥5.21.8॥<br>
इहसन्तोनवासन्तिसतोवानानुवर्तसे।<br>
तथाहिविपरीतातेबुद्धिराचारवर्जिता॥5.21.9॥<br>
वचोमिथ्याप्रणीतात्मापथ्यमुक्तंविचक्षणैः।<br>
राक्षसानामभावायत्वंवानप्रतिपद्यसे॥5.21.10॥<br>
अकृतात्मानमासाद्यराजानमनयेरतम्।<br>
समृद्धानिविनश्यन्तिराष्ट्राणिनगराणिच॥5.21.11॥<br>
तथेयंत्वांसमासाद्यलङ्कारत्नौघसङ्कुला।<br>
अपराधात्तवैकस्यनचिराद्विनशिष्यति॥5.21.12॥<br>
स्वकृतैर्हन्यमानस्यरावणादीर्घदर्शिनः।<br>
अभिनन्दन्तिभूतानिविनाशेपापकर्मणः॥5.21.13॥<br>
एवंत्वांपापकर्माणंवक्ष्यन्तिनिकृताजनाः।<br>
दिष्ट्यैतद्व्यसनंप्राप्तोरौद्रइत्येवहर्षिताः॥5.21.14॥<br>
शक्यालोभयितुंनाहमैश्वर्येणधनेनवा।<br>
अनन्याराघवेणाहंभास्करेणप्रभायथा॥5.21.15॥<br>
उपधायभुजंतस्यलोकनाथस्यसत्कृतम्।<br>
कथंनामोपधास्यामिभुजमन्यस्यकस्यचित्॥5.21.16॥<br>
अहमौपयिकीभार्यातस्यैववसुधापतेः।<br>
व्रतस्नातस्यधीरस्यविद्येवविदितात्मनः॥5.21.17॥<br>
साधुरावणरामेणमांसमानयदुःखिताम्।<br>
वनेवाशितयासार्धंकरेण्वेवगजाधिपम्॥5.21.18॥<br>
वधंचानिच्छताघोरंत्वयाऽसौपुरुषर्षभः।<br>
विदितःसहिधर्मज्ञःशरणागतवत्सलः॥5.21.19॥<br>
तेनमैत्रीभवतुतेयदिजीवितुमिच्छसि।<br>
प्रसादयस्वत्वंचैनंशरणागतवत्सलम्॥5.21.20॥<br>
मांचास्मैप्रयतोभूत्वानिर्यातयितुमर्हसि॥5.21.21॥<br>
एवंहितेभवेत्स्वस्तिसम्प्रदायरघूत्तमे।<br>
अन्यथात्वंहिकुर्वाणोवधंप्राप्यसिरावण॥5.21.22॥<br>
वर्जयेद्वज्रमुत्सृष्टंवर्जयेदन्तकश्चिरम्।<br>
त्वद्विधंतुनसंक्रुद्धौलोकनाथःसराघवः॥5.21.23॥<br>
रामस्यधनुषःशब्दंश्रोष्यसित्वंमहास्वनम्।<br>
शतक्रतुविसृष्टस्यनिर्घोषमशनेरिव॥5.21.24॥<br>
इहशीघ्रंसुपर्वाणोज्वलितास्याइवोरगाः।<br>
इषवोनिपतिष्यन्तिरामलक्ष्मणलक्षणाः॥5.21.25॥<br>
रक्षांसिपरिनिघ्नन्तःपुर्यामस्यांसमन्ततः।<br>
असम्पातंकरिष्यन्तिपतन्तःकङ्कवाससः॥5.21.26॥<br>
राक्षसेन्द्रमहासर्पान्सरामगरुडोमहान्।<br>
उद्धरिष्यतिवेगेनवैनतेयइवोरगान्॥5.21.27॥<br>
अपनेष्यतिमांभर्तात्वत्तःशीघ्रमरिन्दमः।<br>
असुरेभ्यःश्रियंदीप्तांविष्णुस्त्रिभिरिवक्रमैः॥5.21.28॥<br>
जनस्थानेहतस्थानेनिहतेरक्षसांबले।<br>
अश्क्तेनत्वयारक्षःकृतमेतदसाधुवै॥5.21.29॥<br>
आश्रमंतुतयोःशून्यंप्रविश्यनरसिंहयोः।<br>
गोचरंगतयोर्भ्रात्रोरपनीतात्वयाऽधम॥5.21.30॥<br>
नहिगन्धमुपाघ्रायरामलक्ष्मणयोस्त्वया।<br>
शक्यंसन्दर्शनेस्थातुंशुनाशार्दूलयोरिव॥5.21.31॥<br>
तस्यतेविग्रहेताभ्यांयुगग्रहणमस्थिरम्।<br>
वृत्रस्येवेन्द्रबाहुभ्यांबाहोरेकस्यनिग्रहः॥5.21.32॥<br>
क्षिप्रंतवसनाथोमेरामःसौमित्रिणासह।<br>
तोयमल्पमिवादित्यःप्राणानादास्यतेशरैः॥5.21.33॥<br>
गिरिंकुबेरस्यगतोऽपधायवासभांगतोवावरुणस्यराज्ञः।<br>
असंशयंदाशरथेर्नमोक्ष्यसेमहाद्रुमःकालहतोऽशनेरिव॥5.21.34॥</div></div><script>ac.playbackRate=0.5</script></body>
</html>