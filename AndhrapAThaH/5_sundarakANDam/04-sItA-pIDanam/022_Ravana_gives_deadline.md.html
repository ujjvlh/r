<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-022-Ravana_gives_deadline.mp3" type="audio/mpeg"></audio><br>
<br>
<br>
सीतायावचनंश्रुत्वापरुषंराक्षसाधिपः।<br>
प्रत्युवाचततःसीतांविप्रियंप्रियदर्शनाम्॥5.22.1॥<br>
यथायथासान्त्वयितावश्यःस्त्रीणांतथातथा।<br>
यथायथाप्रियंवक्तापरिभूतस्तथातथा॥5.22.2॥<br>
सन्नियच्छतिमेक्रोधंत्वयिकामःसमुत्थितः।<br>
द्रवतोऽमार्गमासाद्यहयानिवसुसारथिः॥5.22.3॥<br>
वामःकामोमनुष्याणांयस्मिन्किलनिबद्ध्यते।<br>
जनेतस्मिंस्त्वनुक्रोशःस्नेहश्चकिलजायते॥5.22.4॥<br>
एतस्मात्कारणान्नत्वांघातयामिवरानने।<br>
वधार्हामवमानार्हांमिथ्याप्रव्रजितेरताम्॥5.22.5॥<br>
परुषाणीहवाक्यानियानियानिब्रवीषिमाम्।<br>
तेषुतेषुवधोयुक्तस्तवमैथिलिदारुणः॥5.22.6॥<br>
एवमुक्त्वातुवैदेहींरावणोराक्षसाधिपः।<br>
क्रोधसंरम्भसंयुक्तःसीतामुत्तरमब्रवीत्॥5.22.7॥<br>
द्वौमासौरक्षितव्यौमेयोऽवधिस्तेमयाकृतः।<br>
ततःशयनमारोहत्वंवरवर्णिनि॥5.22.8॥<br>
ऊर्ध्वंद्वाभ्यांतुमासाभ्यांभर्तारंमामनिच्छतीम्।<br>
ममत्वांप्रातराशार्थमारभन्तेमहानसे॥5.22.9॥<br>
तांतर्ज्यमानांसंप्रेक्ष्यराक्षसेन्द्रेणजानकीम्।<br>
देवगन्धर्वकन्यास्ताविषेदुर्विकृतेक्षणाः॥5.22.10॥<br>
ओष्ठप्रकारैरपरावक्त्रनेत्रैस्तथाऽपराः।<br>
सीतामाश्वासयामासुस्तर्जितांतेनरक्षसा॥5.22.11॥<br>
ताभिराश्वासितासीतारावणंराक्षसाधिपम्।<br>
उवाचात्महितंवाक्यंवृत्तशौष्डीर्यगर्वितम्॥5.22.12॥<br>
नूनंनतेजनःकश्चिदस्तिनिःश्रेयसेस्थितः।<br>
निवारयतियोनत्वांकर्मणोऽस्याद्विगर्हितात्॥5.22.13॥<br>
मांहिधर्मात्मनःपत्नींशचीमिवशचीपतेः।<br>
त्वदन्यस्त्रिषुलोकेषुप्रार्थयेन्मनसाऽपिकः॥5.22.14॥<br>
राक्षसाधमरामस्यभार्याममिततेजसः।<br>
उक्तवानसियच्छापंक्वगतस्तस्यमोक्ष्यसे॥5.22.15॥<br>
यथादृप्तश्चमातङ्गःशशश्चसहितोवने।<br>
तथाद्विरदवद्रामस्त्वंनीचशशवत्स्मृतः॥5.22.16॥<br>
सत्वमिक्ष्वाकुनाथंवैक्षिपन्निहनलज्जसे।<br>
चक्षुषोर्विषयंतस्यनतावदुपगच्छसि॥5.22.17॥<br>
इमेतेनयनेक्रूरेविरूपेकृष्णपिङ्गले।<br>
क्षितौनपतितेकस्मान्मामनार्यनिरीक्षितः॥5.22.18॥<br>
तस्यधर्मात्मनःपत्नींस्नुषांदशरथस्यच।<br>
कथंव्याहरतोमांतेननजिह्वाव्यवशीर्यते॥5.22.19॥<br>
असन्देशात्तुरामस्यतपसश्चानुपालनात्।<br>
नत्वांकुर्मिदशग्रीवभस्मभस्मार्हतेजसा॥5.22.20॥<br>
नापहर्तुमहंशक्यातस्यरामस्यधीमतः।<br>
विधिस्तववधार्थायविहितोनात्रसंशयः॥5.22.21॥<br>
शूरेणधनदभ्रात्राबलैःसमुदितेनच।<br>
अपोह्यरामंकस्माद्धिदारचौर्यंत्वयाकृतम्॥5.22.22॥<br>
सीतायावचनंश्रुत्वारावणोराक्षसाधिपः।<br>
विवृत्यनयनेक्रूरेजानकीमन्ववैक्षत॥5.22.23॥<br>
नीलजीमूतसङ्काशोमहाभुजशिरोधरः।<br>
सिंहसत्त्वगतिःश्रीमान्दीप्तजिह्वाग्रलोचनः॥5.22.24॥<br>
चलाग्रमुकुटप्रांशुश्चित्रमाल्यानुलेपनः।<br>
रक्तमाल्याम्बरधरस्तप्ताङ्गदविभूषणः॥5.22.25॥<br>
श्रोणीसूत्रेणमहतामेचकेनसुसंवृतः।<br>
अमृतोत्पादनद्धेनभुजगेनेवमन्दरः॥5.22.26॥<br>
ताभ्यांसपरिपूर्णाभ्यांभुजाभ्यांराक्षसेश्वरः।<br>
शुशुभेऽचलसङ्काशःश्रृङ्गाभ्यामिवमन्दरः॥5.22.27॥<br>
तरुणादित्यवर्णाभ्यांकुण्डलाभ्यांविभूषितः।<br>
रक्तपल्लवपुष्पाभ्यामशोकाभ्यामिवाचलः॥5.22.28॥<br>
सकल्पवृक्षप्रतिमोवसन्तइवमूर्तिमान्।<br>
श्मशानचैत्यप्रितिमोभूषितोऽपिभयङ्करः॥5.22.29॥<br>
अवेक्षमाणोवैदेहींकोपसंरक्तलोचनः।<br>
उवाचरावणःसीतांभुजङ्गइवनिःश्वसन्॥5.22.30॥<br>
अनयेनाभिसंपन्नमर्थहीनमनुव्रते।<br>
नाशयाम्यहमद्यत्वांसूर्यःसन्ध्यामिवौजसा॥5.22.31॥<br>
इत्युक्त्वामैथिलींराजारावणःशत्रुरावणः।<br>
सन्दिदेशततःसर्वांराक्षसीर्घोरदर्शनाः॥5.22.32॥<br>
एकाक्षीमेककर्णांचकर्णप्रावराणांतथा।<br>
गोकर्णींहस्तिकर्णींचलम्बकर्णीमकर्णिकाम्॥5.22.33॥<br>
हस्तिपाद्यश्वपाद्यौचगोपादींपादचूलिकाम्।<br>
एकाक्षीमेकपादींचपृथुपादीमपादिकाम्॥5.22.34॥<br>
अतिमात्रशिरोग्रीवामतिमात्रकुचोदरीम्।<br>
अतिमात्रास्यनेत्रंचदीर्घजिह्वामजिह्विकाम्॥5.22.35॥<br>
अनासिकांसिंहमुखींगोमुखींसूकरीमुखीम्।<br>
यथामद्वशगासीताक्षिप्रंभवतिजानकी॥5.22.36॥<br>
प्रतिलोमानुलोमैश्चसामदानादिभेदनैः।<br>
आवर्जयतवैदेहींदण्डस्योद्यमनेनच॥5.22.37॥<br>
इतिप्रतिसमादिश्यराक्षसेन्द्रःपुनःपुनः।<br>
काममन्युपरीतात्माजारकींपर्यतर्जयत्॥5.22.38॥<br>
उपगम्यततःक्षिप्रंराक्षसीधान्यमालिनी।<br>
परिष्वज्यदशग्रीवमिदंवचनमब्रवीत्॥5.22.39॥<br>
मयाक्रीडमहाराजसीतयाकिंतवानया।<br>
विवर्णयाकृपणयामानुष्याराक्षसेश्वर॥5.22.40॥<br>
नूनमस्यामहाराजनदिव्यान्भोगसत्तमान्।<br>
विदधात्यमरश्रेष्ठस्तवबाहुबलार्जितान्॥5.22.41॥<br>
अकामांकामयानस्यशरीरमुपतप्यते।<br>
इच्छन्तींकामयानस्यप्रीतिर्भवतिशोभना॥5.22.42॥<br>
एवमुक्तस्तुराक्षस्यासमुत्क्षिप्तस्ततोबली।<br>
प्रहसन्मेघसङ्काशोराक्षसःसन्यवर्तत॥5.22.43॥<br>
प्रस्थितःसदशग्रीवःकम्पयन्निवमेदिनीम्।<br>
ज्वलद्भास्करवर्णाभंप्रविवेशनिवेशनम्॥5.22.44॥<br>
देवगन्धर्वकन्याश्चनागकन्याश्चसर्वतः।<br>
परिवार्यदशग्रीवंविविशुस्तद्गृहोत्तमम्॥5.22.45॥<br>
समैथिलींधर्मपरामवस्थितांप्रवेपमानांपरिभर्त्स्यरावणः।<br>
विहायसीतांमदनेनमोहितःस्वमेववेश्मप्रविवेशभास्वरम्॥5.22.46॥<script>ac.playbackRate=0.5</script>