<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-025-Seetha_bursts_into_a_wail.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तथातासांवदन्तीनांपरुषंदारुणंबहु।<br>
राक्षसीनामसौम्यानांरुरोदजनकात्मजा॥5.25.1॥<br>
एवमुक्तातुवैदेहीराक्षसीभिर्मनस्विनी।<br>
उवाचपरमत्रस्ताबाष्पगद्गदयागिरा॥5.25.2॥<br>
नमानुषीराक्षसस्यभार्याभवितुमर्हति।<br>
कामंखादतमांसर्वानकरिष्यामिवोवचः॥5.25.3॥<br>
साराक्षसीमध्यगतासीतासुरसुतोपमा।<br>
नशर्मलेभेदुःखार्तारावणेनचतर्जिता॥5.25.4॥<br>
वेपतेस्माधिकंसीताविशन्तीवाङ्गमात्मनः।<br>
वनेयूथपरिभ्रष्टामृगीकोकैरिवार्दिता॥5.25.5॥<br>
सात्वशोकस्यविपुलांशाखामालम्ब्यपुष्पिताम्।<br>
चिन्तयामासशोकेनभर्तारंभग्नमानसा॥5.25.6॥<br>
सास्नापयन्तीविपुलौस्तनौनेत्रजलस्रवैः।<br>
चिन्तयन्तीनशोकस्यतदाऽन्तमधिगच्छति॥5.25.7॥<br>
सावेपमानापतिताप्रवातेकदलीयथा।<br>
राक्षसीनांभयत्रस्ताविवर्णवदनाऽभवत्॥5.25.8॥<br>
तस्याःसादीर्घविपुलावेपन्त्यासीतयातदा।<br>
ददृशेकम्पिनीवेणीव्यालीवपरिसर्पती॥5.25.9॥<br>
सानिःश्वसन्तीदुःखार्ताशोकोपहतचेतना।<br>
आर्ताव्यसृजदश्रूणिमैथिलीविललापह॥5.25.10॥<br>
रारामेतिचदूःखार्ताहापुनर्लक्ष्मणेतिच।<br>
हाश्वश्रुममकौसल्येहासुमित्रेतिभामिनी॥5.25.11॥<br>
लोकप्रवादःसत्योऽयंपण्डितैःसमुदाहृतः।<br>
अकालेदुर्लभोमृत्युःस्त्रियावापुरुषस्यवा॥5.25.12॥<br>
यत्राहमेवंक्रूराभीराक्षसीभिरिहार्दिता।<br>
जीवामिहीनारामेणमुहूर्तमपिदुःखिता॥5.25.13॥<br>
एषाऽल्पपुण्याकृपणाविनशिष्याम्यनाथवत्।<br>
समुद्रमध्येनौःपूर्णावायुवेगैरिवाहता॥5.25.14॥<br>
भर्तारंतमपश्यन्तीराक्षसीवशमागता।<br>
सीदामिखलुशोकेनकूलंतोयहतंयथा॥5.25.15॥<br>
तंपद्मदलपत्रक्षंसिंहविक्रान्तगामिनम्।<br>
धन्याःपश्यन्तिमेनाथंकृतज्ञंप्रियवादिनम्॥5.25.16॥<br>
सर्वथातेनहीनायारामेणविदितात्मना।<br>
तीक्ष्णंविषमिवास्वाद्यदुर्लभंममजीवितम्॥5.25.17॥<br>
कीदृशंतुमयापापंपुराजन्मान्तरेकृतम्।<br>
येनेदंप्राप्यतेदुःखंमयाघोरंसुदारुणम्॥5.25.18॥<br>
जीवितंत्यक्तुमिच्छामिशोकेनमहतावृता।<br>
राक्षसीभिश्चरक्ष्यन्त्यारामोनासाद्यतेमया॥5.25.19॥<br>
धिगस्तुखलुमानुष्यंधिगस्तुपरवश्यताम्।<br>
नशक्यंयत्परित्यक्तुमात्मच्छन्देनजीवितम्॥5.25.20॥</div></div><script>ac.playbackRate=0.5+parseInt(slider.value)/200</script></body>
</html>