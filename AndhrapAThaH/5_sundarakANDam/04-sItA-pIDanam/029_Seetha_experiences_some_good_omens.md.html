<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-029-Seetha_experiences_some_good_omens.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
तथागतांतांव्यथितामनिन्दितांव्यपेतहर्षांपरिदीनमानसाम्।<br>
शुभांनिमित्तानिशुभानिभेजिरेनरंश्रियाजुष्टमिवोपजीविनः॥5.29.1॥<br>
तस्याःशुभंवाममरालपक्ष्मराजीवृतंकृष्णविशालशुक्लम्।<br>
प्रास्पन्दतैकंनयनंसुकेश्यामीनाहतंपद्ममिवाभिताम्रम्॥5.29.2॥<br>
भुजश्चचार्वञ्चितपीनवृत्तःपरार्ध्यकालागरुचन्दनार्हः।<br>
अनुत्तमेनाध्युषितःप्रियेणचिरेणवामःसमवेपताशु॥5.29.3॥<br>
गजेन्द्रहस्तप्रतिमश्चपीनस्तयोर्द्वयोःसंहतयोःसुजातः।<br>
प्रस्पन्दमानःपुनरूरुरस्यारामंपुरस्तात्स्थितमाचचक्षे॥5.29.4॥<br>
शुभंपुनर्हेमसमानवर्णमीषद्रजोध्वस्तमिवामलाक्ष्याः।<br>
वासःस्थितायाःशिखराग्रदत्याःकिंचित्परिस्रंसतचारुगात्र्याः॥5.29.5॥<br>
एतैर्निमित्तैरपरैश्चसुभ्रूःसंबोधिताप्रागपिसाधुसिद्धैः।<br>
वातातपक्लान्तमिवप्रनष्टंवर्षेणबीजंप्रतिसंजहर्ष॥5.29.6॥<br>
तस्याःपुनर्बिम्बफलाधरोष्ठंस्वक्षिभ्रुकेशान्तमरालपक्ष्म।<br>
वक्त्रंबभासेसितशुक्लदंष्ट्रंराहोर्मुखाच्चन्द्रइवप्रमुक्तः॥5.29.7॥<br>
सावीतशोकाव्यपनीततन्द्रीशान्तज्वराहर्षविवृद्धसत्त्वा।<br>
अशोभतार्यावदनेनशुक्लेशीतांशुनारात्रिरिवोदितेन॥5.29.8॥</div></div><script>ac.playbackRate=0.5</script></body>
</html>