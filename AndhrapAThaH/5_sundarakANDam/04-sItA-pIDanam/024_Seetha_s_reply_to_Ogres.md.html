<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-024-Seetha_s_reply_to_Ogres.mp3" type="audio/mpeg"></audio><br>
<br>
<br>
ततःसीतामुपागम्यराक्षस्योविकृताननाः।<br>
परुषंपरुषानार्यऊचुस्तांवाक्यमप्रियम्॥5.24.1॥<br>
किंत्वमन्तःपुरेसीतेसर्वभूतमनोहरे।<br>
महार्हशयनोपेतेनवासमनुमन्यसे॥5.24.2॥<br>
मानुषीमानुषस्यैवभार्यात्वंबहुमन्यसे।<br>
प्रत्याहरमनोरामान्नत्वंजातुभविष्यसि॥5.24.3॥<br>
त्रैलोक्यवसुभोक्तारंरावणंराक्षसेश्वरम्।<br>
भर्तारमुपसङ्गम्यविहरस्वयथासुखम्॥5.24.4॥<br>
मानुषीमानुषंतंतुराममिच्छसिशोभने।<br>
राज्याद्भ्रष्टमसिद्धार्थंविक्लवंत्वमनिन्दिते॥5.24.5॥<br>
राक्षसीनांवचःश्रुत्वासीतापद्मनिभेक्षणा।<br>
नेत्राभ्यामश्रुपूर्णाभ्यामिदंवचनमब्रवीत्॥5.24.6॥<br>
यदिदंलोकविद्विष्टमुदाहरथसङ्गताः।<br>
नैतन्मनसिवाक्यंमेकिल्बिषंप्रतिभातिवः॥5.24.7॥<br>
नमानुषीराक्षसस्यभार्याभवितुमर्हति।<br>
कामंखादतमांसर्वानकरिष्यामिवोवचः॥5.24.8॥<br>
दीनोवाराज्यहीनोवायोमेभर्तासमेगुरुः।<br>
तंनित्यमनुरक्ताऽस्मियथासूर्यंसुवर्चला॥5.24.9॥<br>
यथाशचीमहाभागाशक्रंसमुपतिष्ठति।<br>
अरुन्धतीवसिष्ठंचरोहिणीशशिनंयथा॥5.24.10॥<br>
लोपामुद्रायथाऽगस्त्यंसुकन्याच्यवनंचथा।<br>
सावित्रीसत्यवन्तंचकपिलंश्रीमतीयथा॥5.24.11॥<br>
नैषधंदमयन्तीवभैमीपतिमनुव्रता।<br>
तथाहमिक्ष्वाकुवरंरामंपतिमनुव्रता॥5.24.12॥<br>
सीतायावचनंश्रुत्वाराक्षस्यःक्रोधमूर्च्छिताः।<br>
भर्त्सयन्तिस्मपरुषैर्वाक्यैरावणचोदिताः॥5.24.13॥<br>
अवलीनःसनिर्वाक्योहनुमान्शिंशुपाद्रुमे।<br>
सीतांसन्तर्जयन्तीस्ताराक्षसीरशृणोत्कपिः॥5.24.14॥<br>
तामभिक्रम्यसंक्रुद्धावेपमानांसमन्ततः।<br>
भृशंसंलिलिहुर्दीप्तान्प्रलम्बान्दशनच्छदान्॥5.24.15॥<br>
ऊचुश्चपरमक्रुद्धाःप्रगृह्याशुपरश्वधान्।<br>
नेयमर्हतिभर्तारंरावणंराक्षसाधिपम्॥5.24.16॥<br>
संभर्त्स्यमानाभीमाभीराक्षसीभिर्वरानना।<br>
साबाष्पमुपामार्जन्तीशिंशुपांतामुपागमत्॥5.24.17॥<br>
ततस्तांशिंशुपांसीताराक्षसीभिःसमावृता।<br>
अभिगम्यविशालाक्षीतस्थौशोकपरिप्लुता॥5.24.18॥<br>
तांकृशांदीनवदनांमलिनाम्बरधारिणीम्।<br>
भर्त्सयाञ्चक्रिरेसीतांराक्षस्यस्तांसमन्ततः॥5.24.19॥<br>
ततस्तांविनतानामराक्षसीभीमदर्शना।<br>
अब्रवीत्कुपिताकाराकरालानिर्णतोदरी॥5.24.20॥<br>
सीतेपर्याप्तमेतावद्भर्तुःस्नेहोनिदर्शितः।<br>
सर्वत्रातिकृतंभद्रेव्यसनायोपकल्पते॥5.24.21॥<br>
परितुष्टाऽस्मिभद्रंतेमानुषस्तेकृतोविधिः।<br>
ममापितुवचःपथ्यंब्रुवन्त्याःकुरुमैथिलि॥5.24.22॥<br>
रावणंभजभर्तारंभर्तारंसर्वरक्षसाम्।<br>
विक्रान्तंरूपवन्तंचसुरेशमिववासवम्॥5.24.23॥<br>
दक्षिणंत्यागशीलंचसर्वस्यप्रियदर्शनम्॥5.24.24॥<br>
मानुषंकृपणंरामंत्यक्त्वारावणमाश्रय।<br>
दिव्याङ्गरागावैदेहिदिव्याभरणभूषिता॥5.24.25॥<br>
अद्यप्रभृतिसर्वेषांलोकानामीश्वरीभव।<br>
अग्नेःस्वाहायथादेवीशचीवेन्द्रस्यशोभने॥5.24.26॥<br>
एतदुक्तंचमेवाक्यंयदित्वंनकरिष्यसि।<br>
अस्मिन्मुहूर्तेसर्वास्त्वांभक्षयिष्यामहेवयम्॥5.24.27॥<br>
अन्यातुविकटानामलम्बमानपयोधरा।<br>
अब्रवीत्कुपितासीतांमुष्टिमुद्यम्यगर्जती॥5.24.28॥<br>
बहून्यप्रियरूपाणिवचनानिसुदुर्मते।<br>
अनुक्रोशान्मृदुत्वाच्चसोढानितवमैथिलि॥5.24.29॥<br>
नचनःकुरुषेवाक्यंहितंकालपुरस्सरम्॥5.24.30॥<br>
आनीतासिसमुद्रस्यपारमन्यैर्दुरासदम्।<br>
रावणान्तःपुरंघोरंप्रविष्टाचासिमैथिलि॥5.24.31॥<br>
रावणस्यगृहेरुद्धामस्माभिस्तुसुरक्षिताम्।<br>
नत्वांशक्तःपरित्रातुमपिसाक्षात्पुरन्दरः॥5.24.32॥<br>
कुरुष्वहितवादिन्यावचनंमममैथिलि।<br>
अलमश्रुप्रपातेनत्यजशोकमनर्थकम्॥5.24.33॥<br>
भजप्रीतिंप्रहर्षंचत्यजैतांनित्यदैन्यताम्।<br>
सीतेराक्षसराजेनसहक्रीडयथासुखम्॥5.24.34॥<br>
जानासिहियथाभीरुस्त्रीणांयौवनमध्रुवम्।<br>
यावन्नतेव्यतिक्रामेत्तावत्सुखमवाप्नुहि॥5.24.35॥<br>
उद्यानानिचरम्याणिपर्वतोपवनानिच।<br>
सहराक्षसराजेनचरत्वंमदिरेक्षणे॥5.24.36॥<br>
स्त्रीसहस्राणितेसप्तवशेस्थास्यन्तिसुन्दरि।<br>
रावणभजभर्तारंभर्तारंसर्वरक्षसाम्॥5.24.37॥<br>
उत्पाट्यवातेहृदयंभक्षयिष्यामिमैथिलि।<br>
यदिमेव्याहृतंवाक्यंनयथावत्करिष्यसि॥5.24.38॥<br>
ततश्चण्डोदरीनामराक्षसीक्रोधमूर्च्छिता।<br>
भ्रामयन्तीमहच्छूलमिदंवचनमब्रवीत्॥5.24.39॥<br>
इमांहरिणलोलाक्षींत्रासोत्कम्पिपयोधराम्।<br>
रावणेनहृतांदृष्ट्वादौर्हृदोमेमहानभूत्॥5.24.40॥<br>
यकृत्प्लीहमथोत्पीडंहृदयंचसबन्धनम्।<br>
अन्त्राण्यपितथाशीर्षंखादेयमितिमेमतिः॥5.24.41॥<br>
ततस्तुप्रघसानामराक्षसीवाक्यमब्रवीत्।<br>
कण्ठमस्यानृशंसायाःपीडयामकिमास्यते॥5.24.42॥<br>
निवेद्यतांततोराज्ञेमानुषीसामृतेतिह।<br>
नात्रकश्चनसन्देहःखादतेतिसवक्ष्यति॥5.24.43॥<br>
ततस्त्वजामुखीनामराक्षसीवाक्यमब्रवीत्।<br>
विशस्येमांततःसर्वाःसमान्कुरुतपीलुकान्॥5.24.44॥<br>
विभजामततःसर्वाविवादोमेनरोचते।<br>
पोयमानीयतांक्षिप्रंलेह्यमुच्चावचंबहु॥5.24.45॥<br>
ततःशूर्पणखानामराक्षसीवाक्यमब्रवीत्।<br>
अजामुख्यायदुक्तंहितदेवममरोचते॥5.24.46॥<br>
सुराचानीयतांक्षिप्रंसर्वशोकविनाशिनी।<br>
मानुषंमांसमास्वाद्यनृत्यामोऽथंनिकुम्भिलाम्॥5.24.47॥<br>
एवंसंभर्त्स्यमानासासीतासुरसुतोपमा।<br>
राक्षसीभिःसुघोराभिर्घैर्यमुत्सृज्यरोदिति॥5.24.48॥<script>ac.playbackRate=0.5</script>