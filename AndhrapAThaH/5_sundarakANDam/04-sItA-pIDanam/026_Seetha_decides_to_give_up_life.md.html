<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-026-Seetha_decides_to_give_up_life.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
प्रसक्ताश्रुमुखीत्येवंब्रुवन्तीजनकात्मजा।<br>
अधोमुखमुखीबालाविलप्तुमुपचक्रमे॥5.26.1॥<br>
उन्मत्तेवप्रमत्तेवभ्रान्तचित्तेवशोचती।<br>
उपावृत्ताकिशोरीवविवेष्टन्तीमहीतले॥5.26.2॥<br>
राघवस्यप्रमत्तस्यरक्षसाकामरूपिणा।<br>
रावणेनप्रमथ्याहमानीताक्रोशतीबलात्॥5.26.3॥<br>
राक्षसीवशमापन्नाभर्त्स्यमानासुदारुणम्।<br>
चिन्तयन्तीसुदुःखार्तानाहंजीवितुमुत्सहे॥5.26.4॥<br>
नहिमेजीवितैरर्थोनैवार्थैर्नचभूषणैः।<br>
वसन्त्याराक्षसीमध्येविनारामंमहारथम्॥5.26.5॥<br>
अश्मसारमिदंनूनमथवाप्यजरामरम्।<br>
हृदयंममयेनेदंनदुःखेनावशीर्यते॥5.26.6॥<br>
धिङ्मामनार्यामसतींयाऽहंतेनविनाकृता।<br>
मुहूर्तमपिरक्षामिजीवितंपापजीविता॥5.26.7॥<br>
काचमेजीवितेश्रद्धासुखेवातंप्रियंविना।<br>
भर्तारंसागरान्तायावसुधायाःप्रियंवदम्॥5.26.8॥<br>
भिद्यतांभक्ष्यतांवापिशरीरंविसृजाम्यहम्।<br>
नचाप्यहंचिरंदुःखंसहेयंप्रियवर्जिता॥5.26.9॥<br>
चरणेनापिसव्येननस्पृशेयंनिशाचरम्।<br>
रावणंकिंपुनरहंकामयेयंविगर्हितम्॥5.26.10॥<br>
प्रत्याख्यातंनजानातिनात्मानंनात्मनःकुलम्।<br>
योनृशंसस्वभावेनमांप्रार्थयितुमिच्छति॥5.26.11॥<br>
छिन्नाभिन्नाविभक्तावादीप्तेवाग्नौप्रदीपिता।<br>
रावणंनोपतिष्ठेयंकिंप्रलापेनवश्चिरम्॥5.26.12॥<br>
ख्यातःप्राज्ञःकृतज्ञश्चसानुक्रोशश्चराघवः।<br>
सद्वृत्तोनिरनुक्रोशःशङ्केमद्भाग्यसंक्षयात्॥5.26.13॥<br>
राक्षसानांसहस्राणिजनस्थानेचतुर्दश।<br>
येनैकेननिरस्तानिसमांकिंनाभिपद्यते॥5.26.14॥<br>
निरुद्धारावणेनाहमल्पवीर्येणरक्षसा।<br>
समर्थःखलुमेभर्तारावणंहन्तुमाहवे॥5.26.15॥<br>
विराधोदण्डकारण्येयेनराक्षसपुङ्गवः।<br>
रणेरामेणनिहतःसमांकिंनाभिपद्यते॥5.26.16॥<br>
कामंमध्येसमुद्रस्यलङ्केयंदुष्प्रधर्षणा।<br>
नतुराघवबाणानांगतिरोधीहविद्यते॥5.26.17॥<br>
किंतुतत्कारणंयेनरामोदृढपराक्रमः।<br>
रक्षसाऽपहृतांभार्यामिष्टांनाभ्यवपद्यते॥5.26.18॥<br>
इहस्थांमांनजानीतेशङ्केलक्ष्मणपूर्वजः।<br>
जानन्नपिहितेजस्वीधर्षणंमर्षयिष्यति॥5.26.19॥<br>
हृतेतियोऽधिगत्वामांराघवायनिवेदयेत्।<br>
गृध्रराजोऽपिसरणेरावणेननिपातितः॥5.26.20॥<br>
कृतंकर्ममहत्तेनमांतथाऽभ्यवपद्यता।<br>
तिष्ठतारावणद्वन्द्वेवृद्धेनापिजटायुषा॥5.26.21॥<br>
यदिमामिहजानीयाद्वर्तमानांसराघवः।<br>
अद्यबाणैरभिक्रुद्धःकुर्याल्लोकमराक्षसम्॥5.26.22॥<br>
विधमेच्चपुरींलङ्कांशोषयेच्चमहोदधिम्।<br>
रावणस्यचनीचस्यकीर्तिंनामचनाशयेत्॥5.26.23॥<br>
ततोनिहतनाथानांराक्षसीनांगृहेगृहे।<br>
यथाऽहमेवंरुदतीतथाभूयोनसंशयः॥5.26.24॥<br>
अन्विष्यरक्षसांलङ्कांकुर्याद्रामःसलक्ष्मणः।<br>
नहिताभ्यांरिपुर्दृष्टोमुहूर्तमपिजीवति॥5.26.25॥<br>
चिताधूमाकुलपथागृध्रमण्डलसङ्कुला।<br>
अतिरेणतुलङ्केयंश्मशानसदृशीभवेत्॥5.26.26॥<br>
अचिरेणैवकालेनप्रप्स्याम्येवमनोरथम्।<br>
दुष्प्रस्थानोऽयमाख्यातिसर्वेषांवोविपर्ययम्॥5.26.27॥<br>
यादृशानीहदृश्यन्तेलङ्कायामशुभानिवै।<br>
अचिरेणतुकालेनभविष्यतिहतप्रभा॥5.26.28॥<br>
नूनंलङ्काहतेपापेरावणेराक्षसाधमे।<br>
शोषंयास्यतिदुर्धर्षाप्रमदाविधवायथा॥5.26.29॥<br>
पुण्योत्सवसमुत्थाचनष्टभर्त्रीसराक्षसी।<br>
भविष्यतिपुरीलङ्कानष्टभर्त्रीयथाऽङ्गना॥5.26.30॥<br>
नूनंराक्षसकन्यानांरुदन्तीनांगृहेगृहे।<br>
श्रोष्यामिनचिरादेवदुःखार्तानामिहध्वनिम्॥5.26.31॥<br>
सान्धकाराहतद्योताहतराक्षसपुङ्गवा।<br>
भविष्यतिपुरीलङ्कानिर्दग्धारामसायकैः॥5.26.32॥<br>
यदिनामसशूरोमांरामोरक्तान्तलोचनः।<br>
जानीयाद्वर्तमानांहिरावणस्यनिवेशने॥5.26.33॥<br>
अनेनतुनृशंसेनरावणेनाधमेनमे।<br>
समयोयस्तुनिर्दिष्टस्तस्यकालोऽयमागतः॥5.26.34॥<br>
अकार्यंयेनजानन्तिनैर्ऋताःपापकारिणः।<br>
अधर्मात्तुमहोत्पातोभविष्यतिहिसाम्प्रतम्॥5.26.35॥<br>
नैतेधर्मंविजानन्तिराक्षसाःपिशिताशनाः।<br>
ध्रुवंमांप्रातराशार्थेराक्षसःकल्पयिष्यति॥5.26.36॥<br>
साऽहंकथंकरिष्यामितंविनाप्रियदर्शनम्।<br>
रामंरक्तान्तनयनमपश्यन्तीसुदुःखिता॥5.26.37॥<br>
यदिकश्चित्प्रदातामेविषस्याद्यभवेदिह।<br>
क्षिप्रंवैवस्वतंदेवपश्येयंपतिनाविना॥5.26.38॥<br>
नाजानाज्जीवतींरामःसमांलक्ष्मणपूर्वजः।<br>
जानन्तौतौनकुर्यातांनोर्व्यांहिमममार्गणम्॥5.26.39॥<br>
नूनंममैवशोकेनसवीरोलक्ष्मणाग्रजः।<br>
देवलोकमितोयातस्त्यक्त्वादेहंमहीतले॥5.26.40॥<br>
धन्यादेवाःसगन्धर्वाःसिद्धाश्चपरमर्षयः।<br>
ममपश्यन्तियेनाथंरामंराजीवलोचनम्॥5.26.41॥<br>
अथवानहितस्यार्थोधर्मकामस्यधीमतः।<br>
मयारामस्यराजर्षेर्भार्ययापरमात्मनः॥5.26.42॥<br>
दृश्यमानेभवेत्प्रीतिःसौहृदंनास्त्यपश्यतः।<br>
नाशयन्तिकृतघ्नास्तुनरामोनाशयिष्यति॥5.26.43॥<br>
किन्नुमेनगुणाःकेचित्किंवाभाग्यक्षयोमम।<br>
याऽहंसीदामिरामेणहीनामुख्येनभामिनी॥5.26.44॥<br>
श्रेयोमेजीवितान्मर्तुंविहीनायामहात्मनः।<br>
रामादक्लिष्टचारित्राच्छूराच्छत्रुनिबर्हणात्॥5.26.45॥<br>
अथवान्यस्तशस्त्रौतौवनेमुलफलाशिनौ।<br>
भ्रातरौहिनरश्रेष्ठौसंवृत्तौवनगोचरौ॥5.26.46॥<br>
अथवाराक्षसेन्द्रेणरावणेनदुरात्मना।<br>
छद्मनासादितौशूरौभ्रातरौरामलक्ष्मणौ॥5.26.47॥<br>
साऽहमेवंगतेकालेमर्तुमिच्छामिसर्वथा।<br>
नचमेविहितोमृत्युरस्मिन्दुःखेऽपिवर्तति॥5.26.48॥<br>
धन्याःखलुमहात्मानोमुनयस्त्यक्तकिल्बिषाः।<br>
जितात्मानोमहाभागायेषांनस्तःप्रियाप्रिये॥5.26.49॥<br>
प्रियान्नसंभवेद्दुःखमप्रियादधिकंभयम्।<br>
ताभ्यांहियेवियुज्यन्तेनमस्तेषांमहात्मनाम्॥5.26.50॥<br>
साऽहंत्यक्ताप्रियेणेहरामेणविदितात्मना।<br>
प्राणांस्त्यक्ष्यामिपापस्यरावणस्यगतावशम्॥5.26.51॥</div></div><script>ac.playbackRate=0.5+parseInt(slider.value)/200</script></body>
</html>