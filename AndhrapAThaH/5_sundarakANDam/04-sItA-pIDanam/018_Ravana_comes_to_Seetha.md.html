<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-018-Ravana_comes_to_Seetha_.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तथाविप्रेक्षमाणस्यवनंपुष्पितपादपम्।<br>
विचिन्वतश्चवैदेहींकिंचिच्छेषानिशाऽभवत्॥5.18.1॥<br>
षडङ्गवेदविदुषांक्रतुप्रवरयाजिनाम्।<br>
शुश्रावब्रह्मघोषांश्चविरात्रेब्रह्मरक्षसाम्॥5.18.2॥<br>
अथमङ्गलवादित्रैःशब्दैःश्रोत्रमनोहरैः।<br>
प्राबुध्यतमहाबाहुर्दशग्रीवोमहाबलः॥5.18.3॥<br>
विबुध्यतुयथाकालेराक्षसेन्द्रःप्रतापवान्।<br>
स्रस्तमाल्याम्बरधरोवैदेहीमन्वचिन्तयत्॥5.18.4॥<br>
भृशंनियुक्तस्तस्यांचमदनेनमदोत्कटः।<br>
नसतंराक्षसःकामंशशाकात्मनिगूहितुम्॥5.18.5॥<br>
ससर्वाभरणैर्युक्तोबिभ्रच्छ्रियमनुत्तमाम्।<br>
तांनगैर्बहुभिर्जुष्टांसर्वपुष्पफलोपगैः॥5.18.6॥<br>
वृतांपुष्करिणीभिश्चनानापुष्पोपशोभिताम्।<br>
सदामदैश्चविहगैर्विचित्रांपरमाद्भुताम्॥5.18.7॥<br>
ईहामृगैश्चविविधैर्जुष्टांदृष्टिमनोहरैः।<br>
वीथीःसंप्रेक्षमाणश्चमणिकाञ्चनतोरणाः॥5.18.8॥<br>
नानामृगगणाकीर्णांफलैःप्रपतितैर्वृताम्।<br>
अशोकवनिकामेवप्राविशत्सन्ततद्रुमाम्॥5.18.9॥<br>
अङ्गनाशतमात्रंतुतंव्रजन्तामनुव्रजत्।<br>
महेन्द्रमिवपौलस्त्यंदेवगन्धर्वयोषितः॥5.18.10॥<br>
दीपिकाःकाञ्चनीःकाश्चिज्जगृहृस्तत्रयोषितः।<br>
वालव्यजनहस्ताश्चतालवृन्तानिचापराः॥5.18.11॥<br>
काञ्चनैरपिभृङ्गारैर्जहुःसलिलमग्रतः।<br>
मण्डलाग्रान्बृसींचैवगृह्यान्याःपृष्ठतोययुः॥5.18.12॥<br>
काचिद्रत्नमयींस्थालींपूर्णांपानस्यभामिना।<br>
दक्षिणादक्षिणेनैवतदाजग्राहपाणिना॥5.18.13॥<br>
राजहंसप्रतीकाशंछत्रंपूर्णशशिप्रभम्।<br>
सौवर्णदण्डमपरागृहीत्वापृष्ठतोययौ॥5.18.14॥<br>
निद्रामदपरीताक्ष्योरावणस्योत्तमाःस्त्रियः।<br>
अनुजग्मुःपतिंवीरंधनंविद्युल्लताइव॥5.18.15॥<br>
व्याविद्धहारकेयूराःसमामृदितवर्णकाः।<br>
समागलितकेशान्ताःसस्वेदवदनास्तथा॥5.18.16॥<br>
घूर्णन्त्योमदशेषेणनिद्र्याचशुभाननाः।<br>
स्वेदक्लिष्टाङ्गकुसुमाःसुमाल्याकुलमूर्धजाः॥5.18.17॥<br>
प्रयान्तंनैर्ऋतपतिंनार्योमदिरलोचनाः।<br>
बहुमानाच्चकामाच्चप्रियाभार्यास्तमन्वयुः॥5.18.18॥<br>
सचकामपराधीनाःपतिस्तासांमहाबलः।<br>
सीतासक्तमनामन्दोमदाञ्चितगतिर्बभौ॥5.18.19॥<br>
ततःकाञ्चीनिनादंचनूपुराणांचनिःस्वनम्।<br>
शुश्रावपरमस्त्रीणांसकपिर्मारुतात्मजः॥5.18.20॥<br>
तंचाप्रतिमकर्माणमचिन्त्यबलपौरुषम्।<br>
द्वारदेशमनुप्राप्तंददर्शहनुमान्कपिः॥5.18.21॥<br>
दीपिकाभिरनेकाभिःसमन्तादवभासितम्।<br>
गन्धतैलावसिक्ताभिर्ध्रियमाणाभिरग्रतः॥5.18.22॥<br>
कामदर्पमदैर्युक्तंजिह्मताम्रायतेक्षणम्।<br>
समक्षमिवकन्दर्पमपविद्धशरासनम्॥5.18.23॥<br>
मथितामृतफेनाभमरजोवस्त्रमुत्तमम्।<br>
सलीलमनुकर्षन्तंविमुक्तंसक्तमङ्गदे॥5.18.24॥<br>
तंपत्रविटपेलीनःपत्रपुष्पघनावृतः।<br>
समीपमिवसंक्रान्तंनिध्यातुमुपचक्रमे॥5.18.25॥<br>
अवेक्षमाणस्तुततोददर्शकपिकुञ्जरः।<br>
रूपयौवनसम्पन्नारावणस्यवरस्त्रियः॥5.18.26॥<br>
ताभिःपरिवृतोराजासुरूपाभिर्महायशाः।<br>
तन्मृगद्विजसंवुष्टंप्रविष्टःप्रमदावनम्॥5.18.27॥<br>
क्षीबोविचित्राभरणःशङ्कुकर्णोमहाबलः।<br>
तेनविश्रवसःपुत्रःसदृष्टोराक्षसाधिपः॥5.18.28॥<br>
वृतःपरमनारीभिस्ताराभिरिवचन्द्रमाः।<br>
तंददर्शमहातेजास्तेजोवन्तंमहाकपिः॥5.18.29॥<br>
रावणोऽयंमहाबाहुरितिसंचिन्त्यवानरः।<br>
अवप्लुतोमहातेजाहनुमान्मारुतात्मजः॥5.18.30॥<br>
सतथाप्युग्रतेजाःसन्निर्धूतस्तस्यतेजसा।<br>
पत्रगुह्यान्तरेसक्तोहनुमान्संवृतोऽभवत्॥5.18.31॥<br>
सतामसितकेशान्तांसुश्रोणींसंहतस्तनीम्।<br>
दुदृक्षुरसितापाङ्गामुपावर्ततरावणः॥5.18.32॥</div></div><script>ac.playbackRate=0.5+parseInt(slider.value)/200</script></body>
</html>