<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-034-Hanuma_reveals_himself_to_be_a_messenger_of.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तस्यास्तद्वचनंश्रुत्वाहनुमान्हरियूथपः।<br>
दुःखाद्दुःखाभिभूतायाःसान्त्वमुत्तरमब्रवीत्॥5.34.1॥<br>
अहंरामस्यसन्देशाद्देविदूतस्तवागतः।<br>
वैदेहिकुशलीरामस्त्वांचकौशलमब्रवीत्॥5.34.2॥<br>
योब्राह्ममस्त्रंवेदांश्चवेदवेदविदांवरः।<br>
सत्वांदाशरथीरामोदेविकौशलमब्रवीत्॥5.34.3॥<br>
लक्ष्मणश्चमहातेजाभर्तुस्तेऽनुचरःप्रियः।<br>
कृतवाञ्छोकसन्तप्तःशिरसातेऽभिवादनम्॥5.34.4॥<br>
सातयोःकुशलंदेवीनिशम्यनरसिंहयोः।<br>
प्रीतिसंहृष्टसर्वाङ्गीहनुमन्तमथाब्रवीत्॥5.34.5॥<br>
कल्याणीबतगाथेयंलौकिकीप्रतिभातिमा।<br>
एतिजीवन्तमानन्दोनरंवर्षशतादपि॥5.34.6॥<br>
तयासमागतेतस्मिन्प्रीतिरुत्पादिताऽद्भुता।<br>
परस्परेणचालापंविश्वस्तौतौप्रचक्रतुः॥5.34.7॥<br>
तस्यास्तद्वचनंश्रुत्वाहनुमान्हरियूथपः।<br>
सीतायाःशोकदीनायाःसमीपमुपचक्रमे॥5.34.8॥<br>
यथायथासमीपंसहनुमानुपसर्पति।<br>
तथातथारावणंसातंसीतापरिशङ्कते॥5.34.9॥<br>
अहोधिग्दुष्कृतमिदंकथितंहियदस्यमे।<br>
रूपान्तरमुपागम्यसएवायंहिरावणः॥5.34.10॥<br>
तामशोकस्यशाखांसाविमुक्ताशोककर्शिता।<br>
तस्यामेवानवद्याङ्गीधरण्यांसमुपाविशत्॥5.34.11॥<br>
अवन्दतमहाबाहुस्ततस्तांजनकात्मजाम्।<br>
साचैनंभयवित्रस्ताभूयोनैवाभ्युदैक्षत॥5.34.12॥<br>
तंदृष्ट्वावन्दमानंतुसीताशशिनिभानना।<br>
अब्रवीद्दीर्घमुच्छ्वस्यवानरंमधुरस्वरा॥5.34.13॥<br>
मायांप्रविष्टोमायावीयदित्वंरावणःस्वयम्।<br>
उत्पादयसिमेभूयःसन्तापंतन्नशोभनम्॥5.34.14॥<br>
स्वंपरित्यज्यरूपंयःपरिव्राजकरूपधृत्।<br>
जनस्थानेमयादृष्टस्त्वंसएवासिरावणः॥5.34.15॥<br>
उपवासकृशांदीनांकामरूपनिशाचर।<br>
सन्तापयसिमांभूयःसन्तप्तांतन्नशोभनम्॥5.34.16॥<br>
अथवानैतदेवंहियन्मयापरिशङ्कितम्।<br>
मनसोहिममप्रीतिरुत्पन्नातवदर्शनात्॥5.34.17॥<br>
पृच्छामित्वांहरिश्रेष्ठप्रियारामकथाहिमे।<br>
गुणान्रामस्यकथयप्रियस्यममवानर॥5.34.18॥<br>
चित्तंहरसिमेसौम्यनदीकूलंयथारयः॥5.34.19॥<br>
अहोस्वप्नस्यसुखतायाऽहमेंवचिराहृता।<br>
प्रेषितंनामपश्यामिराघवेणवनौकसम्॥5.34.20॥<br>
स्वप्नेऽपियद्यहंवीरंराघवंसहलक्ष्मणम्।<br>
पश्येयंनावसीदेयंस्वप्नोऽपिमममत्सरी॥5.34.21॥<br>
नाहंस्वप्नमिमंमन्येस्वप्नेदृष्ट्वाहिवानरम्।<br>
नशक्योऽभ्युदयःप्राप्तुंप्राप्तश्चाभ्युदयोमम॥5.34.22॥<br>
किन्नुस्याच्चित्तमोहोऽयंभवेद्वातगतिस्त्वियम्।<br>
उन्मादजोविकारोवास्यादियंमृगतृष्णिका॥5.34.23॥<br>
अथवानायमुन्मादोमोहोऽप्युन्मादलक्षणः।<br>
संबुद्ध्येचाहमात्मानमिमंचापिवनौकसम्॥5.34.24॥<br>
इत्येवंबहुधासीतासंप्रधार्यबलाबलम्।<br>
रक्षसांकामरूपत्वान्मेनेतंराक्षसाधिपम्॥5.34.25॥<br>
एतांबुद्धिंतदाकृत्वासीतासातनुमध्यमा।<br>
नप्रतिव्याजहाराथवानरंजनकात्मजा॥5.34.26॥<br>
सीतायाश्चिन्तितंबुद्ध्वाहनुमान्मारुतात्मजः।<br>
श्रोत्रानुकूलैर्वचनैस्तदातांसम्प्रहर्षयत्॥5.34.27॥<br>
राजासर्वस्यलोकस्यदेवोवैश्रवणोयथा।<br>
विक्रमेणोपपन्नश्चयथाविष्णुर्महायशाः॥5.34.28॥<br>
सत्यवादीमधुरवाग्देवोवाचस्पतिर्यथा।<br>
रूपवान्सुभगःश्रीमान्कन्दर्पइवमूर्तिमान्॥5.34.29॥<br>
स्थानक्रोधःप्रहर्ताचश्रेष्ठोलोकेमहारथः॥5.34.30॥<br>
बाहुच्छायामवष्टब्धोयस्यलोकोमहात्मनः॥5.34.31॥<br>
अपकृष्याश्रमपदान्मृगरूपेणराघवम्।<br>
शून्येयेनापनीताऽसितस्यद्क्ष्यसियत्फलम्॥5.34.32॥<br>
नचिराद्रावणंसङ्ख्येयोवधिष्यतिवीर्यवान्।<br>
रोषप्रमुक्तैरिषुभिर्ज्वलद्भिरिवपावकैः॥5.34.33॥<br>
तेनाहंप्रेषितोदूतस्त्वत्सकाशमिहागतः।<br>
त्वद्वियोगेनदुःखार्तःसत्वांकौशलमब्रवीत्॥5.34.34॥<br>
लक्ष्मणश्चमहातेजाःसुमित्रानन्दवर्धनः।<br>
अभिवाद्यमहाबाहुःसत्वांकौशलमब्रवीत्॥5.34.35॥<br>
रामस्यचसखादेविसुग्रीवोनामवानरः।<br>
राजावानरमुख्यानांसत्वांकौशलमब्रवीत्॥5.34.36॥<br>
नित्यंस्मरतिरामस्त्वांससुग्रीवःसलक्ष्मणः।<br>
दिष्ट्याजीवसिवैदेहिराक्षसीवशमागता॥5.34.37॥<br>
नचिराद्द्रक्ष्यसेरामंलक्ष्मणंचमहाबलम्।<br>
मध्येवानरकोटीनांसुग्रीवंचामितौजसम्॥5.34.38॥<br>
अहंसुग्रीवसचिवोहनुमान्नामवानरः।<br>
प्रविष्टोनगरींलङ्कांलङ्घयित्वामहोदधिम्॥5.34.39॥<br>
कृत्वामूर्ध्निपदन्यासंरावणस्यदुरात्मनः।<br>
त्वांद्रष्टुमुपयातोऽहंसमाश्रित्यपराक्रमम्॥5.34.40॥<br>
नाहमस्मितथादेवियथामामवगच्छसि।<br>
विशङ्कात्यज्यतामेषाश्रद्धत्स्ववदतोमम॥5.34.41॥</div></div><script>ac.playbackRate=0.5+parseInt(slider.value)/200</script></body>
</html>