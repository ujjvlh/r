<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-032-Seetha_is_shocked_to_see_Hanuma.mp3" type="audio/mpeg"></audio><br>
<br>
<br>
ततःशाखान्तरेलीनंदृष्ट्वाचलितमानसा।<br>
वेष्टितार्जुनवस्त्रंतंविद्युत्सङ्घातपिङ्गलम्॥5.32.1॥<br>
साददर्शकपिंतत्रप्रश्रितंप्रियवादिनम्।<br>
फुल्लाशोकोत्कराभासंतप्तचामीकरेक्षणम्॥5.32.2॥<br>
अहोभीममिदंरूपंवानरस्यदुरासदम्।<br>
दुर्निरीक्ष्यमितिज्ञात्वापुनरेवमुमोहसा॥5.32.3॥<br>
विललापभृशंसीताकरुणंभयमोहिता।<br>
रामरामेतिदुःखार्तालक्ष्मणेतिचभामिनी॥5.32.4॥<br>
रुरोदबहुधासीतामन्दंमन्दस्वरासती॥5.32.5॥<br>
सातंदृष्ट्वाहरिश्रेष्ठंविनीतबदुपस्थितम्।<br>
मैथिलीचिन्तयामासस्वप्नोऽयमितिभामिनी॥5.32.6॥<br>
सावीक्षमाणापृथुभुग्नवक्त्रंशाखामृगेन्द्रस्ययथोक्तकारम्।<br>
ददर्शपिङ्गधिपतेरमात्यंवातात्मजंबुद्धिमतांवरिष्ठम्॥5.32.7॥<br>
सातंसमीक्ष्यैवभृशंविसंज्ञागतासुकल्पेवबभूवसीता।<br>
चिरेणसंज्ञाप्रतिलभ्यभूयोविचिन्तयामासविशालनेत्रा॥5.32.8॥<br>
स्वप्नेमयाऽयंविकृतोऽद्यदृष्टःशाखामृगःशास्त्रगणैर्निषिद्धः।<br>
स्वस्त्यस्तुरामायसलक्ष्मणायतथापितुर्मेजनकस्यराज्ञः॥5.32.9॥<br>
स्वप्नोऽपिनायंनहिमेऽस्तिनिद्राशोकेनदुःखेनचपीडितायाः।<br>
सुखंहिमेनास्तियतोऽस्मिहीनातेनेन्दुपूर्णप्रतिमाननेन॥5.32.10॥<br>
रामेतिरामेतिसदैवबुद्ध्याविचिन्त्यवाचाब्रुवतीतमेव।<br>
तस्यानुरूपांचकथांतमर्तमेवप्रपश्यामितथाश्रृणोमि॥5.32.11॥<br>
अहंहितस्याद्यमनोभवेनसंपीडितातद्गतसर्वभावा।<br>
विचिन्तयन्तीसततंतमेवतथैवपश्यामितथाशृणोमि॥5.32.12॥<br>
मनोरथःस्यादितिचिन्तयामितथापिबुद्ध्याचवितर्कयामि।<br>
किंकारणंतस्यहिनास्तिरूपंसुव्यक्तरूपश्चवदत्ययंमाम्॥5.32.13॥<br>
नमोऽस्तुवाचस्पतयेसवज्रिणेस्वयम्भुवेचैवहुताशनायच।<br>
अनेनचोक्तंयदिदंममाग्रतोवनौकसातच्चतथाऽस्तुनान्यथा॥5.32.14॥<script>ac.playbackRate=0.5</script>