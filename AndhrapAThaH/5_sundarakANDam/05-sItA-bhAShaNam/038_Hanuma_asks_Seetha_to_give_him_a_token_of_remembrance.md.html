<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-038-Hanuma_asks_Seetha_to_give_him_a_token_of_remembrance.mp3" type="audio/mpeg"></audio><br>
<br>
<br>
ततःसकपिशार्दूलस्तेनवाक्येनहर्षितः।<br>
सीतामुवाचतच्छ्रुत्वावाक्यंवक्यविशारदः॥5.38.1॥<br>
युक्तरूपंत्वयादेविभाषितंशुभदर्शने।<br>
सदृशंस्त्रीस्वभावस्यसाध्वीनांविनयस्यच॥5.38.2॥<br>
स्त्रीत्वंनतुसमर्थंहिसागरंव्यतिवर्तितुम्।<br>
मामधिष्ठायविस्तीर्णंशतयोजनमायतम्॥5.38.3॥<br>
द्वितीयंकारणंयच्चब्रवीषिविनयान्विते।<br>
रामादन्यस्यनार्हामिसंस्पर्शमितिजानकि॥5.38.4॥<br>
एतत्तेदेविसदृशंपत्न्यास्तस्यमहात्मनः।<br>
काह्यन्यात्वामृतेदेविब्रूयाद्वचनमीदृशम्॥5.38.5॥<br>
श्रोष्यतेचैवकाकुत्स्थःसर्वंनिरवशेषतः।<br>
चोष्टितंयत्त्वयादेविभाषितंममचाग्रतः॥5.38.6॥<br>
कारणैर्बहुभिर्देविरामप्रियचिकीर्षया।<br>
स्नेहप्रस्कन्नमनसामयैतत्समुदीरितम्॥5.38.7॥<br>
लङ्कायादुष्प्रवेशत्वाद्दुस्तरत्वान्महोदधेः।<br>
सामर्थ्यादात्मनश्चैवमयैतत्समुदीरितम्॥5.38.8॥<br>
इच्छामित्वांसमानेतुमद्यैवरघुबन्धुना।<br>
गुरुस्नेहेनभक्त्याचनान्यथैतदुदाहृतम्॥5.38.9॥<br>
यदिनोत्सहसेयातुंमयासार्धमनिन्दिते।<br>
अभिज्ञानंप्रयच्छत्वंजानीयाद्राघवोहितत्॥5.38.10॥<br>
एवमुक्ताहनुमतासीतासुरसुतोपमा।<br>
उवाचवचनंमन्दंबाष्पप्रग्रथिताक्षरम्॥5.38.11॥<br>
इदंश्रेष्ठमभिज्ञानंब्रूयास्त्वंतुममप्रियम्।<br>
शैलस्यचित्रकूटस्यपादेपूर्वोत्तरेपुरा॥5.38.12॥<br>
तापसाश्रमवासिन्याःप्राज्यमूलफलोदके।<br>
तस्मिन्सिद्धाश्रमेदेशेमन्दाकिन्याह्यदूरतः॥5.38.13॥<br>
तस्योपवनषण्डेषुनानापुष्पसुगन्धिषु।<br>
विहृत्यसलिलक्लिन्नातवाङ्केसमुपाविशम्॥5.38.14॥<br>
ततोमांससमायुक्तोवायसःपर्यतुण्डयत्।<br>
तमहंलोष्टमुद्यम्यवारयामिस्मवायसम्॥5.38.15॥<br>
दारयन्सचमांकाकस्तत्रैवपरिलीयते।<br>
नचाप्युपारमन्मांसाद्भक्षार्थीबलिभोजनः॥5.38.16॥<br>
उत्कर्षन्त्यांचरशनांक्रुद्धायांमयिपक्षिणि।<br>
स्रस्यमानेचवसनेततोदृष्टात्वयाह्यहम्॥5.38.17॥<br>
त्वयाऽपहसिताचाहंक्रुद्धासंलज्जितातदा।<br>
भक्षगृध्रेनकाकेनदारितात्वामुपागता॥5.38.18॥<br>
आसीनस्यचतेश्रान्तापुनरुत्सङ्गमाविशम्।<br>
क्रुद्ध्यन्तीचप्रहृष्टेनत्वयाऽहंपरिसान्त्विता॥5.38.19॥<br>
बाष्पपूर्णमुखीमन्दंचक्षुषीपरिमार्जती।<br>
लक्षिताऽहंत्वयानाथवायसेनप्रकोपिता॥5.38.20॥<br>
पर्यायेणप्रसुप्तश्चममाङ्केभरताग्रजः।<br>
सतत्रपुनरेवाथवायसःसमुपागमत्॥5.38.21॥<br>
ततःसुप्तप्रबुद्धांमांरामस्याङ्कात्समुत्थिताम्।<br>
वायसःसहसाऽऽगम्यविददारस्तनान्तरे॥5.38.22॥<br>
पुनःपुनरथोत्पत्यविददारसमांभृशम्।<br>
ततःसमुक्षितोरामोमुक्तैःशोणितबिन्दुभिः॥5.38.23॥<br>
वायसेनततस्तेनबलवत्क्लिश्यमानया।<br>
समयाबोधितःश्रीमान्सुखसुप्तःपरन्तपः॥5.38.24॥<br>
समांदृष्ट्वामहाबाहुर्वितुन्नांस्तनयोस्तदा।<br>
आशीविषइवक्रुद्धःश्वसन्वाक्यमभाषत॥5.38.25॥<br>
केनतेनागनासोरुविक्षतंवैस्तनान्तरम्।<br>
कःक्रीडतिसरोषेणपञ्चवक्त्रेणभोगिना॥5.38.26॥<br>
वीक्षमाणस्ततस्तंवैवायसंसमुदैक्षत।<br>
नखैःसरुधिरैस्तीक्ष्णैर्मामेवाभिमुखंस्थितम्॥5.38.27॥<br>
पुत्रःकिलसशक्रस्यवायसःपततांवरः।<br>
धरान्तरगतःशीघ्रंपवनस्यगतौसमः॥5.38.28॥<br>
ततस्तस्मिन्महाबाहुःकोपसंवर्तितेक्षणः।<br>
वायसेकृतवान्क्रूरांमतिंमतिमतांवरः॥5.38.29॥<br>
सदर्भंसंस्तराद्गृह्यब्राह्मेमास्त्रेणयोजयत्।<br>
सदीप्तइवकालाग्रिर्जज्वलाभिमुखोद्विजम्॥5.38.30॥<br>
सतंप्रदीप्तंचिक्षेपदर्भंतंवायसंप्रति।<br>
ततस्तंवायसंदर्भःसोऽम्बरेऽनुजगामह॥5.38.31॥<br>
अनुसृप्तस्तदाकाकोजगामविविधांगतिम्।<br>
लोककामइमंलोकंसर्वंवैविचचारह॥5.38.32॥<br>
सपित्राचपरित्यक्तःसुरैश्चसमहर्षिभिः।<br>
त्रील्लोकान्संपरिक्रम्यतमेवशरणंगतः॥5.38.33॥<br>
सतंनिपतितंभूमौशरण्यःशरणागतम्।<br>
वधार्हमपिकाकुत्स्थःकृपयापर्यपालयत्॥5.38.34॥<br>
नशर्मलब्ध्वातमेवशरणंगतः॥5.38.35॥<br>
परिद्यूनंविषण्णंचसतमायान्तमब्रवीत्।<br>
मोघंकर्तुंनशक्यंतुब्राह्ममस्त्रंतदुच्यताम्॥5.38.36॥<br>
ततस्तस्याक्षिकाकस्यहिनस्तिस्मसदक्षिणम्।<br>
दत्त्वासदक्षिणंनेत्रंप्राणेभ्यःपरिरक्षितः॥5.38.37॥<br>
सरामायनमस्कृत्वाराज्ञेदशरथायच।<br>
विसृष्टस्तेनवीरेणप्रतिपेदेस्वमालयम्॥5.38.38॥<br>
मत्कृतेकाकमात्रेतुब्रह्मास्त्रंसमुदीरितम्।<br>
कर्माद्योमांहरत्त्वत्तःक्षमसेतंमहीपते॥5.38.39॥<br>
सकुरुष्वमहोत्साहःकृपांमयिनरर्षभ।<br>
त्वयानाथवतीनाथह्यनाथाइवदृश्यते॥5.38.40॥<br>
आनृशंस्यंपरोधर्मस्त्वत्तएवमयाश्रुतः॥5.38.41॥<br>
अपारपारमक्षोभ्यंगाम्भीर्यात्सागरोपमम्।<br>
भर्तारंससमुद्रायाधरण्यावासवोपमम्॥5.38.42॥<br>
एवमस्त्रविदांश्रेष्ठःसत्यवान्बलवानपि।<br>
किमर्थमस्त्रंरक्षस्सुनयोजयतिराघवः॥5.38.43॥<br>
ननागानापिगन्धर्वानासुरानमरुद्गणाः।<br>
रामस्यसमरेवेगंशक्ताःप्रतिसमाधितुम्॥5.38.44॥<br>
तस्यवीर्यवतःकश्चिद्यद्यस्तिमयिसंभ्रमः।<br>
किमर्थंनशरैस्तीक्ष्णैःक्षयंनयतिराक्षसान्॥5.38.45॥<br>
भ्रातुरादेशमादायलक्ष्मणोवापरन्तपः।<br>
कस्यहेतोर्नमांवीरःपरित्रातिमहाबलः॥5.38.46॥<br>
यदितौपुरुषव्याघ्रौवाय्वग्निसमतेजसौ।<br>
सुराणामपिदुर्धर्षौकिमर्थंमामुपेक्षतः॥5.38.47॥<br>
ममैवदुष्कृतंकिंचिन्महदस्तिनसंशयः।<br>
समर्थावपितौयन्मांनावेक्षतेपरन्तपौ॥5.38.48॥<br>
वैदह्यावचनंश्रत्वाकरुणंसाश्रुभाषितम्।<br>
अथाब्रवीन्महातेजाहनूमान्मारुतात्मजः॥5.38.49॥<br>
त्वच्छोकविमुखोरामोदेविसत्येनमेशपे।<br>
रामेदुःखाभिपन्नेचलक्ष्मणःपरितप्यते॥5.38.50॥<br>
कथंचिद्भवतीदृष्टानकालःपरिशोचितुम्॥5.38.51॥<br>
इमंमुहूर्तंदुःखानांद्रक्ष्यस्यन्तमनिन्दिते।<br>
तावुभौपुरुषव्याघ्रौराजपुत्रौमहाबलौ॥5.38.52॥<br>
त्वद्दर्शनकृतोत्साहौलङ्कांभस्मीकरिष्यतः॥5.38.53॥<br>
राघवस्त्वांविशालाक्षिनेष्यतिस्वांपुरींप्रति।<br>
ब्रूहियद्राघवोवाच्योलक्ष्मणश्चमहाबलः॥5.38.54॥<br>
इत्युक्तवतितस्मिंश्चसीतासुरसुतोपमा।<br>
उवाचसोकसन्तप्ताहनुमन्तंप्लवङ्गमम्॥5.38.55॥<br>
कौसल्यालोकभर्तारंसुषुवेयंमनस्विनी।<br>
तंममार्थेसुखंपृच्छशिरसाचाभिवादय॥5.38.56॥<br>
स्रजश्चसर्वरत्नानिप्रियायाश्चवराङ्गनाः।<br>
ऐश्वर्यंचविशालायांपृथिव्यामपिदुर्लभम्॥5.38.57॥<br>
पितरंमातरंचैवसंमान्याभिप्रसाद्यच।<br>
अनुप्रव्रजितोरामंसुमित्रायेनसुप्रजाः॥5.38.58॥<br>
आनुकूल्येनधर्मात्मात्यक्त्वासुखमनुत्तमम्।<br>
अनुगच्छतिकाकुत्स्थंभ्रातरंपालयन्वने॥5.38.59॥<br>
संहस्कन्धोमहाबाहुर्मनस्वीप्रियदर्शनः।<br>
पितृवद्वर्ततेरामेमातृवन्मांसमाचरन्॥5.38.60॥<br>
ह्रियमाणांतदावीरोनतुमांवेदलक्ष्मणः॥5.38.61॥<br>
वृद्दोपसेवीलक्ष्मीवान्शक्तोनबहुभाषिता।<br>
राजपुत्रःप्रियःश्रेष्ठःसदृशःश्वशुरस्यमे॥5.38.62॥<br>
ममप्रियतरोनित्यंभ्रातारामस्यलक्ष्मणः।<br>
नियुक्तोधुरियस्यांतुतामुद्वहतिवीर्यवान्॥5.38.63॥<br>
सममार्थायकुशलंवक्तव्योवचनान्मम।<br>
मृदुर्नित्यंशुचिर्दक्षःप्रियोरामस्यलक्ष्मणः॥5.38.64॥<br>
यथाहिवानरश्रेष्ठदुःखक्षयकरोभवेत्।<br>
त्वमस्मिन्कार्यनिर्योगेप्रमाणंहरिसत्तम॥5.38.65॥<br>
राघवस्त्वत्समारम्भान्मयियत्नपरोभवेत्॥5.38.66॥<br>
इदंब्रूयाश्चमेनाथंशूरंरामंपुनःपुनः।<br>
जीवितंधारयिष्यामिमासंदशरथात्मज॥5.38.67॥<br>
ऊर्ध्वंमासान्नजीवेयंसत्येनाहंब्रवीमिते।<br>
रावणेनोपरुद्धांमांनिकृत्यापापकर्मणा॥5.38.68॥<br>
ततोवस्त्रगतंमुक्त्वादिव्यंचूडामणिंशुभम्।<br>
प्रदेयोराघवायेतिसीताहनुमतेददौ॥5.38.69॥<br>
प्रतिगृह्यततोवीरोमणिरत्नमनुत्तमम्।<br>
अङ्गुल्यायोजयामासनह्यस्यप्राभवद्भुजः॥5.38.70॥<br>
मणिरत्नंकपिवरःप्रतिगृह्याभिवद्यच।<br>
सीतांप्रदक्षिणंकृत्वाप्रणतःपार्श्वतःस्थितः॥5.38.71॥<br>
हर्षेणमहतायुक्तःसीतादर्शनजेनसः।<br>
हृदयेनगतोरामंशरीरेणतुविष्ठितः॥5.38.72॥<br>
मणिवरमुपगृह्यतंमहार्हंजनकनृपात्मजयाधृतंप्रभावात्।<br>
गिरिरिवपवनावधूत्मुक्तःसुखितमनाःप्रतिसंक्रमंप्रपेदे॥5.38.73॥<script>ac.playbackRate=0.5</script>