<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-035-Seetha_asks_Hanuma_to_describe_the_characteristics.mp3" type="audio/mpeg"></audio><br>
<br>
<br>
तांतुरामकथांश्रुत्वावैदेहीवानरार्षभात्।<br>
उवाचवचनंसान्त्वमिदंमधुरयागिरा॥5.35.1॥<br>
क्वतेरामेणसंसर्गःकथंजानासिलक्ष्मणम्।<br>
वानराणांनराणांचकथमासीत्समागमः॥5.35.2॥<br>
यानिरामस्यलिङ्गानिलक्ष्मणस्यचवानर।<br>
तानिभूयःसमाचक्ष्वनमांशोकःसमाविशेत्॥5.35.3॥<br>
कीदृशंतस्यसंस्थानंरूपंरामस्यकीदृशम्।<br>
कथमूरूकथंबाहूलक्ष्मणस्यचशंसमे॥5.35.4॥<br>
एवमुक्तस्तुवैदेह्याहनुमान्मारुतात्मजः।<br>
ततोरामंयथात्त्वमाख्यातुमुपचक्रमे॥5.35.5॥<br>
जानन्तीबतदिष्ट्यामांवैदेहिपरिपृच्छसि।<br>
भर्तुःकमलपत्राक्षिसंस्थानंलक्ष्मणस्यच॥5.35.6॥<br>
यानिरामस्यचिह्नानिलक्ष्मणस्यचयानिवै।<br>
लक्षितानिविशालाक्षिवदतःशृणुतानिमे॥5.35.7॥<br>
रामःकमलपत्राक्षःसर्वसत्त्वमनोहरः।<br>
रूपदाक्षिण्यसम्पन्नःप्रसूतोजनकात्मजे॥5.35.8॥<br>
तेजसाऽऽदित्यसङ्काशःक्षमयापृथिवीसमः।<br>
बृहस्पतिसमोबुद्ध्यायशसावासवोपमः॥5.35.9॥<br>
रक्षिताजीवलोकस्यस्वरजनस्याभिरक्षिता।<br>
रक्षितास्वस्यवृत्तस्यधर्मस्यचपरन्तपः॥5.35.10॥<br>
रामोभामिनिलोकस्यचातुर्वर्ण्यस्यरक्षिता।<br>
मर्यादानांचलोकस्यकर्ताकारयिताचसः॥5.35.11॥<br>
अर्चिष्मानर्चितोऽत्यर्थंब्रह्मचर्यव्रतेस्थितः।<br>
साधूनामुपकारज्ञःप्रचारज्ञश्चकर्मणाम्॥5.35.12॥<br>
राजविद्याविनीतश्चब्राह्मणानामुपासिता।<br>
श्रुतवान्शीलसम्पन्नोविनीतश्चपरन्तपः॥5.35.13॥<br>
यजुर्वेदविनीतश्चवेदविद्भिःसुपूजितः।<br>
धनुर्वेदेचवेदेषुवेदाङ्गेषुचनिष्ठितः॥5.35.14॥<br>
विपुलांसोमहाबाहुःकम्बुग्रीवःशुभाननः।<br>
गूढजत्रुःसुताम्राक्षोरामोदेविजनैःश्रुतः॥5.35.15॥<br>
दुन्दुभिस्वननिर्घोषःस्निग्धवर्णःप्रतापवान्।<br>
समःसमविभक्ताङ्गोवर्णंश्यामंसमाश्रितः॥5.35.16॥<br>
त्रिस्थिरस्त्रिप्रलम्बश्चत्रिसमस्त्रिषुचोन्नतः।<br>
त्रिताम्रस्त्रिषुचस्निग्धोगम्भीरस्त्रिषुनित्यशः॥5.35.17॥<br>
त्रिवलीवांस्त्र्यवनतश्चतुर्व्यङ्गस्त्रिशीर्षवान्।<br>
चतुष्कलश्चतुर्लेखश्चतुष्किष्कुश्चतुःसमः॥5.35.18॥<br>
चतुर्दशसमद्वन्द्वश्चतुर्दंष्ट्रश्चतुर्वर्गतिः।<br>
महोष्ठहनुनासश्चपञ्चस्निग्धोऽष्टवंशवान्॥5.35.19॥<br>
दशपद्मोदशबृहत्त्रिभिर्व्याप्तोद्विशुक्लवान्।<br>
षडुन्नतोनवतनुस्त्रिभिर्वाप्नोतिराघवः॥5.35.20॥<br>
सत्यधर्मपरःश्रीमान्संग्रहानुग्रहेरतः।<br>
देशकालविभागज्ञःसर्वलोकप्रियंवदः॥5.35.21॥<br>
भ्राताचतस्यद्वैमात्रःसौमित्रिरपराजितः।<br>
अनुरागेणरूपेणगुणैश्चैवतथाविधः॥5.35.22॥<br>
तावुभौनरशार्दूलौत्वद्दर्शनसमुत्सुकौ।<br>
विचिन्वन्तौमहींकृत्स्नामस्माभिरभिसङ्गतौ॥5.35.23॥<br>
त्वामेवमार्गमाणौतौविचरन्तौवसुन्धराम्।<br>
ददर्शतुर्मृगपतिंपूर्वजेनावरोपितम्॥5.35.24॥<br>
ऋश्यमूकस्यपृष्ठेतुबहुपादपसङ्कुले।<br>
भ्रातुर्भयार्तमासीनंसुग्रीवंप्रियदर्शनम्॥5.35.25॥<br>
वयंतुहरिराजंतंसुग्रीवंसत्यसङ्गरम्।<br>
परिचर्यास्महेराज्यात्पूर्वजेनावरोपितम्॥5.35.26॥<br>
ततस्तौचीरवसनौधनुःप्रवरपाणिनौ।<br>
ऋश्यमूकस्यशैलस्यरम्यंदेशमुपागतौ॥5.35.27॥<br>
सतौदृष्ट्वानरव्याघ्रौधन्विनौवानरर्षभः।<br>
अवप्लुतोगिरेस्तस्यशिखरंभयमोहितः॥5.35.28॥<br>
ततःसशिखरेतस्मिन्वानरेन्द्रोव्यवस्थितः।<br>
तयोःसमीपंमामेवप्रेषयामाससत्वरम्॥5.35.29॥<br>
तावहंपुरुषव्याघ्रौसुग्रीववचनात्प्रभू।<br>
रूपलक्षणसम्पन्नौकृताञ्जलिरुपस्थितः॥5.35.30॥<br>
तौपरिज्ञाततत्त्वार्थौमयाप्रीतिसमन्वितौ।<br>
पृष्ठमारोप्यतंदेशंप्रापितौपुरुषर्षभौः॥5.35.31॥<br>
निवेदितौचतत्त्वेनसुग्रीवायमहात्मने।<br>
तयोरन्योन्यसंलापाद्भृशंप्रीतिरजायत॥5.35.32॥<br>
ततस्तौप्रीतिसम्पन्नौहरीश्वरनरेश्वरौ।<br>
परस्परकृताश्वासौकथयापूर्ववृत्तया॥5.35.33॥<br>
ततःससान्त्वयामाससुग्रीवंलक्ष्मणाग्रजः।<br>
स्त्रीहेतोर्वालिनाभ्रात्रानिरस्तमुरुतेजसा॥5.35.34॥<br>
ततस्त्वन्नाशजंशोकंरामस्याक्लिष्टकर्मणः।<br>
लक्ष्मणोवानरेन्द्रायसुग्रीवायन्यवेदयत्॥5.35.35॥<br>
सश्रुत्वावानरेन्द्रस्तुलक्ष्मणेनेरितंवचः।<br>
तदाऽऽसीन्निष्प्रभोऽत्यर्थंग्रहग्रस्तइवांशुमान्॥5.35.36॥<br>
ततस्त्वद्गात्रशोभीनिरक्षसाह्रियमाणया।<br>
यान्याभरणजालानिपातितानिमहीतले॥5.35.37॥<br>
तानिसर्वाणिरामायआनीयहरियूथपाः।<br>
संहृष्टादर्शयामासुर्गतिंतुनविदुस्तव॥5.35.38॥<br>
तानिरामायदत्तानिमयैवोपहृतानिच।<br>
स्वनवन्त्यवकीर्णानितस्मिन्विगतचेतसि॥5.35.39॥<br>
तान्यङ्केदर्शनीयानिकृत्वाबहुविधंतव।<br>
तेनदेवप्रकाशेनदेवेनपरिदेवितम्॥5.35.40॥<br>
पश्यतस्तानिरुदतस्ताम्यतश्चपुनःपुनः।<br>
प्रादीपयन्दाशरथेस्तानिशोकहुताशनम्॥5.35.41॥<br>
शयितंचचिरंतेनदुःकार्तेनमहात्मना।<br>
मयापिविविधैर्वाक्यैःकृच्छ्रादुत्थिपितःपुनः॥5.35.42॥<br>
तानिदृष्ट्वामहाबाहुर्दर्शयित्वामुहुर्मुहुः।<br>
राघवःसहसौमित्रिःसुग्रीवेसंन्यवेदयत्॥5.35.43॥<br>
सतवादर्शनादार्येराघवःपरितप्यते।<br>
महताज्वलतानित्यमग्निनेवाग्निपर्वतः॥5.35.44॥<br>
त्वत्कृतेतमनिद्राचशोकश्चिन्ताचराघवम्।<br>
तापयन्तिमहात्मानमग्न्यागारमिवाग्नयः॥5.35.45॥<br>
तवादर्शनशोकेनराघवःप्रविचाल्यते।<br>
महताभूमिकम्पनेमहानिवशिलोच्चयः॥5.35.46॥<br>
काननानिसुरम्याणिनदीःप्रस्रवणानिच।<br>
चरन्नरतिमाप्नोतित्वामपश्यन्नृपात्मजे॥5.35.47॥<br>
सत्वांमनुजशार्दूलःक्षिप्रंप्राप्स्यतिराघवः।<br>
समित्रबान्धवंहत्वारावणंजनकात्मजे॥5.35.48॥<br>
सहितौरामसुग्रीवावुभावकुरुतांतदा।<br>
समयंवालिनंहन्तुंतवचान्वेषणंतथा॥5.35.49॥<br>
ततस्ताभ्यांकुमाराभ्यांवीराभ्यांसहरीश्वरः।<br>
किष्किन्धांसमुपागम्यवालीयुद्धेनिपातितः॥5.35.50॥<br>
ततोनिहत्यतरसारामोवालिनमाहवे।<br>
सर्वर्क्षहरिसङ्घानांसुग्रीवमकरोत्पतिम्॥5.35.51॥<br>
रामसुग्रीवयोरैक्यंदेव्येवंसमजायत।<br>
हनुममन्तंचमांविद्धितयोर्दूतमिहागतम्॥5.35.52॥<br>
स्वराज्यंप्राप्यसुग्रीवःसमानीयहरीश्वरान्।<br>
त्वदर्थंप्रेषयामासदिशोदशमहाबलान्॥5.35.53॥<br>
आदिष्टावानरेन्द्रेणसुग्रीवेणमहौजसा।<br>
अद्रिराजप्रतीकाशाःसर्वतःप्रस्थितामहीम्॥5.35.54॥<br>
ततस्तेमार्गमाणावैसुग्रीववचनातुराः।<br>
चरन्तिवसुधांकृत्स्नांवयमन्येचवानराः॥5.35.55॥<br>
अङ्गदोनामलक्ष्मीवान्वालिसूनुर्महाबलः।<br>
प्रस्थितःकापिशार्दूलस्त्रिभागबलसंवृतः॥5.35.56॥<br>
तेषांनोविप्रनष्टानांविन्ध्येपर्वतसत्तमे।<br>
भृशंशोकपरीतानामहोरात्रगणागताः॥5.35.57॥<br>
तेवयंकार्यनैराश्यात्कालश्यातिक्रमेणच।<br>
भयाच्चकपिराजस्यप्राणांस्त्यक्तुंव्यवस्थिताः॥5.35.58॥<br>
विचित्यवनदुर्गाणिगिरिप्रस्रवणानिच।<br>
अनासाद्यपदंदेव्याःप्राणांस्त्यक्तुंसमुद्यताः॥5.35.59॥<br>
दृष्ट्वाप्रायोपविष्टांश्चसर्वान्वानरपुङ्गवान्।<br>
भृशंशोकार्णवेमग्नःपर्यदेवयदङ्गदः॥5.35.60॥<br>
तवनाशंचवैदेहिवालिनश्चवधंतथा।<br>
प्रायोववेशमस्माकंमरणंचजटायुषः॥5.35.61॥<br>
तेषांनःस्वामिसन्देशान्निराशानांमुमूर्षताम्।<br>
कार्यहेतोरिवायातःशकुनिर्वीर्यवान्महान्॥5.35.62॥<br>
गृध्रराजस्यसोदर्यःसम्पातिर्नामगृध्रराट्।<br>
श्रुत्वाभ्रातृवधंकोपादिदंवचनमब्रवीत्॥5.35.63॥<br>
यवीयान्केनमभ्राताहतःक्वचनिपातितः।<br>
एतदाख्यातुमिच्छामिभवद्भिर्वानरोत्तमाः॥5.35.64॥<br>
अङ्गदोऽकथयत्तस्यजनस्थानेःमहद्वधम्।<br>
रक्षसाभीमरूपेणत्वामुद्दिश्ययथातथम्॥5.35.65॥<br>
जटायुषोवधंश्रुत्वादुःखितःसोऽरुणात्मजः।<br>
त्वांशशंसवरारोहेवसन्तींरावणालये॥5.35.66॥<br>
तस्यतद्वचनंश्रुत्वासम्पातेःप्रीतिवर्धनम्।<br>
अङ्गप्रमुखास्तूर्णंततःसंप्रस्थितावयम्॥5.35.67॥<br>
विन्ध्यादुत्थायसंप्राप्ताःसागरस्यान्तमुत्तरम्।<br>
त्वद्दर्शनकृतोत्साहाहृष्टास्तुष्टाःप्लवङ्गमाः॥5.35.68॥<br>
अङ्गदप्रमुखाःसर्वेवेलोपान्तमुपस्थिताः।<br>
चिन्तांजग्मुःपुनर्भीतास्त्वद्दर्शनसमुत्सुकाः॥5.35.69॥<br>
तथाऽहंहरिसैन्यस्यसागरंप्रेक्ष्यसीदतः।<br>
व्यवधूयभयंताव्रंयोजनानांशतंप्लुतः॥5.35.70॥<br>
लङ्काचापिमयारात्रौप्रविष्टाराक्षसाकुला।<br>
रावणश्चमयादृष्टस्त्वंचशोकपरिप्लुता॥5.35.71॥<br>
एतत्तेसर्वमाख्यातंयथावृत्तमनिन्दिते।<br>
अभिभाषस्वमांदेविदूतोदाशरथेरहम्॥5.35.72॥<br>
तंमांरामकृतोद्योगंत्वन्निमित्तमिहागतम्।<br>
सुग्रीवसचिवंदेविबुध्यस्वपवनात्मजम्॥5.35.73॥<br>
कुशलीतवकाकुत्स्थःसर्वशस्त्रभृतांवरः।<br>
गुरोराराधनेयुक्तोलक्ष्मणश्चसुलक्षणः॥5.35.74॥<br>
तस्यवीर्यवतोदेविभर्तुस्तवहितेरतः।<br>
अहमेकस्तुसंप्राप्तःसुग्रीववचनादिह॥5.35.75॥<br>
मयेयमसहायेनचरताकामरूपिणा।<br>
दक्षिणादिगनुक्रान्तात्वन्मार्गविचयैषिणा॥5.35.76॥<br>
दिष्ट्याऽहंहरिसैन्यानांत्वन्नाशमनुशोचताम्।<br>
अपनेष्यामिसन्तापंतवाभिगमशंसनात्॥5.35.77॥<br>
दिष्ट्याहिममनव्यर्थंदेविसागरलङ्घनम्।<br>
प्राप्स्याम्यहमिदंदिष्ट्यात्वद्दर्शनकृतंयशः॥5.35.78॥<br>
राघवश्चमहावीर्यःक्षिप्रंत्वामभिपत्स्यते।<br>
समित्रबान्धवंहत्वारावणंराक्षसाधिपम्॥5.35.79॥<br>
माल्यवान्नामवैदेहिगिरीणामुत्तमोगिरिः।<br>
ततोगच्छतिगोकर्णंपर्वतंकेसरीहरिः॥5.35.80॥<br>
सचदेवर्षिभिर्दिष्टःपितामममहाकपिः।<br>
तार्थेनदीपतेःपुण्येशम्बसादनमुद्धरत्॥5.35.81॥<br>
तस्याहंहरिणःक्षेत्रेजातोवातेनमैथिलि।<br>
हनुमानितिविख्यातोलोकेस्वेनैवकर्मणा॥5.35.82॥<br>
विश्वासार्थंतुवैदेहिभर्तुरुक्तामयागुणाः।<br>
अचिराद्राघवोदेवित्वामितोनयिताऽनघे॥5.35.83॥<br>
एवंविश्वासितासीताहेतुभिःशोककर्शिता।<br>
उपपन्नैरभिज्ञानैर्दूतंतमवगच्छति॥5.35.84॥<br>
अतुलंचगताहर्षंप्रहर्षेणचजानकी।<br>
नेत्राभ्यांवक्रपक्ष्मभ्यांमुमोचानन्दजंजलम्॥5.35.85॥<br>
चारुतद्वदनंतस्यास्ताम्रशुक्लायतेक्षणम्।<br>
अशोभतविशालाक्ष्याराहुमुक्तइवोडुराट्॥5.35.86॥<br>
हनुमन्तंकपिंव्यक्तंमन्यतेनान्यथेतिसा।<br>
अथोवाचहनूमांस्तामुत्तरंप्रियदर्शनाम्॥5.35.87॥<br>
एतत्तेसर्वमाख्यातंसमाश्वसिहिमैथिलि।<br>
किंकरोमिकथंवातेरोचतेप्रतियाम्यहम्॥5.35.88॥<br>
हतेऽसुरेसंयतिशम्बसादनेकपिप्रवीरेणमहर्षिचोदनात्।<br>
ततोऽस्मिवायुप्रभवोहिमैथिलिप्रभावतस्तत्प्रतिमश्चवानरः॥5.35.89॥<script>ac.playbackRate=0.5</script>