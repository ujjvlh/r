<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-033-Seetha_antecedents_to_Hanuma.mp3" type="audio/mpeg"></audio><br>
<br>
<br>
सोऽवतीर्यद्रुमात्तस्माद्विद्रुमप्रतिमाननः।<br>
विनीतवेषःकृपणःप्रणिपत्योपसृत्यच॥5.33.1॥<br>
तामब्रवीन्महातेजाहनूमान्मारुतात्मजः।<br>
शिरस्यञ्जलिमाधायसीतांमधुरयागिरा॥5.33.2॥<br>
कानुपद्मपलाशाक्षिक्लिष्टकौशेयवासिनि।<br>
द्रुमस्यशाखामालम्ब्यतिष्ठसित्वमनिन्दिते॥5.33.3॥<br>
किमर्थंतवनेत्राभ्यांवारिस्रवतिशोकजम्।<br>
पुण्डरीकपलाशाभ्यांविप्रकीर्णमिवोदकम्॥5.33.4॥<br>
सुराणामसुराणांवानागगन्धर्वरक्षसाम्।<br>
यक्षाणांकिन्नराणांवाकात्वंभवसिशोभने॥5.33.5॥<br>
कात्वंभवसिरुद्राणांमरुतांवावरानने।<br>
वसूनांवावरारोहेदेवताप्रतिभासेमे॥5.33.6॥<br>
किन्नुचन्द्रमसाहीनापतिताविबुधालयात्।<br>
रोहिणीज्योतिषांश्रेष्ठाश्रेष्ठसर्वगुणान्विता॥5.33.7॥<br>
कात्वंभवसिकल्याणिकत्वमनिन्दितलोचने॥5.33.8॥<br>
कोपाद्वायदिवामोहाद्भर्तारमसितेक्षणे।<br>
वसिष्ठंकोपयित्वात्वंनासिकल्याण्यरुन्धती॥5.33.9॥<br>
कोनुपुत्रःपिताभ्राताभर्तावातेसुमध्यमे।<br>
अस्माल्लोकादमुंलोकंगतंत्वमनुशोचसि॥5.33.10॥<br>
रोदनादतिनिःश्वासाद्भूतमिसंस्पर्शनादपि।<br>
नत्वांदेवीमहंमन्येराज्ञःसंज्ञावधारणात्॥5.33.11॥<br>
व्यञ्जनानिचतेयानिलक्षणामनिचलक्षये।<br>
महिषीभूमिपालस्यराजकन्याऽसिमेमता॥5.33.12॥<br>
रावणेनजनस्थानाद्बलादपहृतायदि।<br>
सीतात्वमसिभद्रंतेतन्ममाचक्ष्वपृच्छतः॥5.33.13॥<br>
यथाहितववैदैन्यंरूपंचाप्यतिमानुषम्।<br>
तपसाचान्वितोवेषस्त्वंराममहिषीध्रुवम्॥5.33.14॥<br>
सातस्यवचनंश्रुत्वारामकीर्तनहर्षिता।<br>
उवाचवाक्यंवैदेहीहनुमन्तंद्रुमाश्रितम्॥5.33.15॥<br>
पृथिव्यांराजसिहानांमुख्यस्यविदितात्मनः।<br>
स्नुषादशरथस्याहंशत्रुसैन्यप्रतापिनः॥5.33.16॥<br>
दुहिताजनकस्याहंवैदेहस्यमहात्मनः।<br>
सीताचनामनाम्नाऽहंभार्यारामस्यधीमतः॥5.33.17॥<br>
समाद्वादशतत्राहंराघवस्यनिवेशने।<br>
भुञ्जानामानुषान्भोगान्सर्वकामसमृद्धिनी॥5.33.18॥<br>
तत्रत्रयोदशेवर्षेराज्येनेक्ष्वाकुनन्दनम्।<br>
अभिषेचयितुंराजासोपाध्यायःप्रचक्रमे॥5.33.19॥<br>
तस्मिन्संभ्रियमाणेतुराघवस्याभिषेचने।<br>
कैकेयीनामभर्तारंदेवीवचनमब्रवीत्॥5.33.20॥<br>
नपिबेयंनखादेयंप्रत्यहंममभोजनम्।<br>
एषमेजीवितस्यान्तोरामोयद्यभिषिच्यते॥5.33.21॥<br>
यत्तदुक्तंत्वयावाक्यंप्रीत्यानृपतिसत्तम।<br>
तच्चेन्नवितथंकार्यंवनंगच्छतुराघवः॥5.33.22॥<br>
सराजासत्यवाग्देव्यावरदानमनुस्मरन्।<br>
मुमोहवचनंश्रुत्वाकैकेय्याःक्रूरमप्रियम्॥5.33.23॥<br>
ततस्तुस्थविरोराजासत्येधर्मेव्यवस्थितः।<br>
ज्येष्ठंयशस्विनंपुत्रंरुदन्राज्यमयाचत॥5.33.24॥<br>
सपितुर्वचनंश्रीमानभिषेकात्परंप्रियम्।<br>
मनसापूर्वमासाद्यवाचाप्रतिगृहीतवान्॥5.33.25॥<br>
दद्यान्नप्रतिगृह्णीयान्नब्रूयात्किंचिदप्रियम्।<br>
अपिजीवितहेतोर्वारामःसत्यपराक्रमः॥5.33.26॥<br>
सविहायोत्तरीयाणिमहार्हाणिमहायशाः।<br>
विसृज्यमनसाराज्यंजनन्यैमांसमादिशत्॥5.33.27॥<br>
साऽहंतस्याग्रतस्तूर्णंप्रस्थितावनचारिणी।<br>
नहिमेतेनहीनायावासःस्वर्गेऽपिरोचते॥5.33.28॥<br>
प्रागेवतुमहाभागःसौमित्रिर्मित्रनन्दनः।<br>
पूर्वजस्यानुयात्रार्थेद्रुमचीररैलङ्कृतः॥5.33.29॥<br>
तवयंभर्तुरादेशंबहुमान्यदृढव्रताः।<br>
प्रविष्टाःस्मपुराऽदृष्टंवनगम्भीरदर्शनम्॥5.33.30॥<br>
वसतोदण़्डकारण्येतस्याहममितौजसः।<br>
रक्षसाऽपहृताभार्यारावणेनदुरात्मना॥5.33.31॥<br>
द्वौमासौतेनमेकालोजीवितानुग्रहःकृतः।<br>
ऊर्ध्वंद्वाभ्यांतुमासाभ्यांततस्त्यक्ष्यामिजीवितम्॥5.33.32॥<script>ac.playbackRate=0.5</script>