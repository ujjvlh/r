<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-031-Hanuma_began_to_narrate_story_of_to_Seetha.mp3" type="audio/mpeg"></audio><br>
<br>
<br>
एवंबहुविधांचिन्तांचिन्तयित्वामहाकपिः।<br>
संश्रवेमधुरंवाक्यंवैदेह्याव्याजहारह॥5.31.1॥<br>
राजादशरथोनामरथकुञ्जरवाजिमान्।<br>
पुण्यशीलोमहाकीर्तिर्ऋजुरासीन्महायशाः॥5.31.2॥<br>
राजर्षीणांगुणश्रेष्टस्तपसाचर्षिभिःसमः।<br>
चक्रवर्तिकुलेजातःपुरन्दरसमोबले॥5.31.3॥<br>
अहिसारतिरक्षुद्रौघृणीसत्यपराक्रमः।<br>
मुख्यश्चेक्ष्वाकुवंशस्यलक्ष्मीवाँल्लक्ष्मिवर्धनः॥5.31.4॥<br>
पार्थिवव्यञ्जनैर्युक्तःपृथुश्रीःपार्थिवर्षभः।<br>
पृथिव्यांचतुरन्तायांविश्रुतःसुखदःसुखी॥5.31.5॥<br>
तस्यपुत्रःप्रियोज्येष्ठस्ताराधिपनिभाननः।<br>
रामोनामविशेषज्ञःश्रेष्ठःसर्वधनुष्मताम्॥5.31.6॥<br>
रक्षितास्वस्यधर्मस्यस्वजनस्यचरक्षिता।<br>
रक्षिताजीवलोकस्यधर्मस्यचपरन्तपः॥5.31.7॥<br>
तस्यसत्याभिसन्धस्यवृद्धस्यवचनात्पितुः।<br>
सभार्यःसहचभ्रात्रावीरःप्रव्राजितोवनम्॥5.31.8॥<br>
तेनतत्रमहारण्येमृगयांपरिधावता।<br>
राक्षसानिहताःशूराबहवःकामरूपिणः॥5.31.9॥<br>
ततस्त्वमर्षापहृताजानकीरावणेनतु।<br>
वञ्जयित्वावनेरामंमृगरूपेणमायया॥5.31.10॥<br>
समार्गमाणस्तांदेवींरामःसीतामनिन्दिताम्।<br>
आससादवनेमित्रंसुग्रीवंनामवानरम्॥5.31.11॥<br>
ततःसवालिनंहत्वारामःपरपुरञ्जयः।<br>
प्रायच्छत्कपिराज्यंतत्सुग्रीवायमहाबलः॥5.31.12॥<br>
सुग्रीवेणापिसन्दिष्टाहरयःकामरूपिणः।<br>
दिक्षुसर्वासुतांदेवींविचिन्वन्तिसहस्रशः॥5.31.13॥<br>
अहंसंपातिवचनाच्छतयोजनमायतम्।<br>
अस्याहेतोर्विशालाक्ष्याःसागरंवेगवान्प्लुतः॥5.31.14॥<br>
यथारूपांयथावर्णांयथालक्ष्मींचनिश्चिताम्।<br>
अश्रौषंराघवस्याहंसेयमासादितामया॥5.31.15॥<br>
विररामैवमुक्त्वाऽसौवाचंवानरपुङ्गवः।<br>
जानकीचापितच्छृत्वाविस्मयंपरमंगता॥5.31.16॥<br>
ततःसावक्रकेशान्तासुकेशीकेशसंवृतम्।<br>
उन्नम्यवदनंभीरुःशिंशुपावृक्षमैक्षत॥5.31.17॥<br>
निशम्यसीतावचनंकपेश्चदिशश्चसर्वाःप्रदिशश्चवीक्ष्य।<br>
स्वयंप्रहर्षंपरमंजगामसर्वात्मनाराममनुस्मरन्ती॥5.31.18॥<br>
सातिर्यगूर्ध्वंचतथाप्यधस्तान्निरीक्षमाणातमचिन्त्यबुद्धिम्।<br>
ददर्शपिङ्गाधिपतेरमात्यंवातात्मजंसूर्यमिवोदयस्थम्॥5.31.19॥<script>ac.playbackRate=0.5</script>