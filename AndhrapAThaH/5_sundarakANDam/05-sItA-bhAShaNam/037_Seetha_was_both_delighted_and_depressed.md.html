<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-037-Seetha_was_both_delighted_and_depressed.mp3" type="audio/mpeg"></audio><br>
<br>
<br>
सीतातद्वचनंश्रुत्वापूर्णचन्द्रनिभानना।<br>
हनूमन्तमुवाचेदंधर्मार्थसहितंवचः॥5.37.1॥<br>
अमृतंविषसंसृष्टंत्वयावानरभाषितम्।<br>
यच्चनान्यमनारामोयच्चशोकपरायणः॥5.37.2॥<br>
ऐश्वर्येवासुविस्तीर्णेव्यसनेवासुदारुणे।<br>
रज्ज्वेवपुरुषंबद्ध्वाकृतान्तःपरिकर्षति॥5.37.3॥<br>
विधिर्नूनमसंहार्थःप्राणिनांप्लवगोत्तम।<br>
सौमित्रिंमांचरामंचव्यसनैःपश्यमोहितान्॥5.37.4॥<br>
शोकस्यास्यकदापारंराघवोऽधिगमिष्यति।<br>
प्लवमानःपरिश्रान्तोहतनौःसागरेयथा॥5.37.5॥<br>
राक्षसानांवधंकृत्वासूदयित्वाचरावणम्।<br>
लङ्कामुन्मूलितांकृत्वाकदाद्रक्ष्यतिमांपतिः॥5.37.6॥<br>
सवाच्यःसन्त्वरस्वेतियावदेवनपूर्यते।<br>
अयंसंवत्सरःकालस्तावद्धिममजीवितम्॥5.37.7॥<br>
वर्ततेदशमोमासोद्वौतुशेषौप्लवङ्गम।<br>
रावणेननृशंसेनसमयोयःकृतोमम॥5.37.8॥<br>
विभीषणेनचभ्रात्राममनिर्यातनंप्रति।<br>
अनुनीतःप्रयत्नेननचतत्कुरुतेमतिम्॥5.37.9॥<br>
ममप्रतिप्रदानंहिरावणस्यनरोचते।<br>
रावणंमार्गतेसङ्ख्येमृत्युःकालवशंगतम्॥5.37.10॥<br>
ज्येष्टाकन्याऽनलानामविभीषणसुताकपे।<br>
तयाममेदमाख्यातंमात्राप्रहितयास्वयम्॥5.37.11॥<br>
असंशयंहरिश्रेष्ठक्षिप्रंमांप्राप्स्यतेपतिः।<br>
अन्तरात्माहिमेशुद्धस्तस्मिंश्चबहवोगुणाः॥5.37.12॥<br>
उत्साहःपौरुषंसत्त्वमानृशंस्यंकृतज्ञता।<br>
विक्रमश्चप्रभावश्चसन्तिवानरराघवे॥5.37.13॥<br>
चतुर्दशसहस्राणिराक्षसानांजघानयः।<br>
जनस्थानेविनाभ्रात्राशत्रुःकस्तस्यनोद्विजेत्॥5.37.14॥<br>
नसशक्यस्तुलयितुंव्यसनैःपुरुषर्षभः।<br>
अहंतस्यप्रभावज्ञाशक्रस्येवपुलोमजा॥5.37.15॥<br>
शरजालांशुमाञ्छूरःकपेरामदिवाकरः।<br>
शत्रुरक्षोमयंतोयमुपशोषंनयिष्यति॥5.37.16॥<br>
इतिसंजल्पमानांतांरामार्थेशोककर्शिताम्।<br>
अश्रुसम्पूर्णनयनामुवाचवचनंकपिः॥5.37.17॥<br>
कृत्वैवतुवयोमह्यंक्षिप्रमेष्यतिराघवः।<br>
चमूंप्रकर्षन्महतींहर्यृक्षगणसङ्कुलाम्॥5.37.18॥<br>
अथवामोचयिष्यामित्वामद्यैववरानने।<br>
अस्माद्दुःखादुपारोहममपृष्ठमनिन्दिते॥5.37.19॥<br>
त्वांतुपृष्ठगतांकृत्वासन्तरिष्यामिसागरम्।<br>
शक्तिरस्तिहिमेवोढुंलङ्कामपिसरावणाम्॥5.37.20॥<br>
द्रक्ष्यस्यद्यैववैदेहिराघवंसहलक्ष्मणम्।<br>
व्यवसायसमायुक्तंविष्णुंदैत्यवदेयथा॥5.37.21॥<br>
त्वद्दर्शनकृतोत्साहमाश्रमस्थंमहाबलम्।<br>
पुरन्दरमिवासीनंनाकराजस्यमूर्धनि॥5.37.22॥<br>
पृष्ठमारोहमेदेविमाविकाङ्क्षस्वशोभने।<br>
योगमन्विच्छरामेणशशाङ्केनेवरोहिणी॥5.37.23॥<br>
कथयन्तीवचन्द्रेणसूर्येणचमहार्चिषा।<br>
मत्पृष्टमधिरुह्यत्वंतराकाशमहार्णवौ॥5.37.24॥<br>
नहिमेसंप्रयातस्यत्वामितोनयतोऽङ्गने।<br>
अनुगन्तुंगतिंशक्ताःसर्वेलङ्कानिवासिनः॥5.37.25॥<br>
यथैवाहमिहप्राप्तस्तथैवाहमसंशयः।<br>
यास्यामिपश्यवैदेहित्वामुद्यम्यविहायसम्॥5.37.26॥<br>
मैथिलीतुहरिश्रेष्ठात्श्रुत्वावचनमद्भुतम्।<br>
हर्षविस्मितसर्वाङ्गीहनुमन्तमथाब्रवीत्॥5.37.27॥<br>
हनुमन्दूरमध्वानंकथंमांवोढुमिच्छसि।<br>
तदेवखलुतेमन्येकपित्वंहरियूथप॥5.37.28॥<br>
कथंवाऽल्पशरीरस्त्वंमामितोनेतुमिच्छसि।<br>
सकाशंमानवेन्द्रस्यभर्तुर्मेप्लवगर्षभ॥5.37.29॥<br>
सीतायावचनंश्रुत्वाहनुमान्मारुतात्मजः।<br>
चिन्तयामासलक्ष्मीवान्नवंपरिभवंकृतम्॥5.37.30॥<br>
नमेजानातिसत्त्वंवाप्रभावंवाऽसितेक्षणा।<br>
तस्मात्पश्यतुवैदहीयद्रूपंममकामतः॥5.37.31॥<br>
इतिसञ्चिन्त्यहनुमांस्तदाप्लवगसत्तमः।<br>
दर्शयामासवैदेह्याःस्वरूपमरिमर्दनः॥5.37.32॥<br>
सतस्मात्पादपाद्धीमानाप्लुत्यप्लवगर्षभः।<br>
ततोवर्धितुमारेभेसीताप्रत्ययकारणात्॥5.37.33॥<br>
मेरुमन्दरसङ्काशोबभौदीप्तानलप्रभः।<br>
अग्रतोव्यवतस्थेचसीतायावानरोत्तमः॥5.37.34॥<br>
हरिःपर्वतसङ्काशस्ताम्रवक्त्रोमहाबलः।<br>
वज्रदंष्ट्रनखोभीमोवैदेहीमिदमब्रवीत्॥5.37.35॥<br>
सपर्वतवनोद्देशांसाट्टप्रकारतोरणाम्।<br>
लङ्कामिमांसनाथांवनयितुंशक्तिरस्तिमे॥5.37.36॥<br>
तदवस्थाप्यतांबुद्धिरलंदेविविकाङ्क्षया।<br>
विशोकंकुरुवैदेहिराघवंसहलक्ष्मणम्॥5.37.37॥<br>
तंदृष्ट्वाभीमसङ्काशमुवाचजनकात्मजा।<br>
पद्मपत्रविशालाक्षीमारुतस्यौरसंसुतम्॥5.37.38॥<br>
तवसत्त्वंबलंचैवविजानामिमहाकपे।<br>
वायोरिवगतिंचापितेजश्चाग्नेरिवाद्भुतम्॥5.37.39॥<br>
प्राकृतोऽन्यःकथंचेमांभूमिमागन्तुमर्हति।<br>
उदधेरप्रमेयस्यपारंवानरपुङ्गव॥5.37.40॥<br>
जानामिगमनेशक्तिंनयनेचापितेमम।<br>
अवश्यंसंप्रधार्याशुकार्यसिद्धिर्महात्मनः॥5.37.41॥<br>
अयुक्तंतुकपिश्रेष्ठममगन्तुंत्वयाऽनघ।<br>
वायुवेगसवेगस्यवेगोमांमोहयेत्तव॥5.37.42॥<br>
अहमाकाशमापन्नाह्युपर्युपरिसागरम्।<br>
प्रपतेयंहितेपृष्ठाद्भयाद्वेगेनगच्छतः॥5.37.43॥<br>
पतितासागरेचाहंतिमिनक्रझषाकुले।<br>
भवेयमाशुविवशायादसामन्नमुत्तमम्॥5.37.44॥<br>
नचशक्ष्येत्वयासार्धंगन्तुंशत्रुविनाशन।<br>
कलत्रवतिसन्देहस्त्वय्यपिस्यादसंशयः॥5.37.45॥<br>
ह्रियमाणंतुमांदृष्ट्वाराक्षसाभीमविक्रमाः।<br>
अनुगच्छेयुरादिष्टारावणेनदुरात्मना॥5.37.46॥<br>
तैस्त्वंपरिवृतःशूरैःशूलमुद्गरपाणिभिः।<br>
भवेस्त्वंसंशयंप्राप्तोमयावीरकलत्रवान्॥5.37.47॥<br>
सायुधाबहवोव्योम्निराक्षसास्त्वंनिरायुधः।<br>
कथंशक्ष्यसिसंयातुंमांचैवपरिरक्षितुम्॥5.37.48॥<br>
युद्ध्यमानस्यरक्षोभिस्तवतैःक्रूरकर्मभिः।<br>
प्रपतेयंहितेपृष्ठाद्भयार्ताकपिसत्तम॥5.37.49॥<br>
अथरक्षांसिभीमानिमहान्तिबलवन्तिच।<br>
कथंचित्साम्परायेत्वांजयेयुःकपिसत्तम॥5.37.50॥<br>
अथवायुद्ध्यमानस्यपतेयंविमुखस्यते।<br>
पतितांचगृहीत्वामांनयेयुःपापराक्षसाः॥5.37.51॥<br>
मांवाहरेयुस्त्वद्धस्ताद्विशसेयुरथापिवा।<br>
अव्यवस्थौहिदृश्येतेयुद्धेजयपराजयौ॥5.37.52॥<br>
अहंवापिविपद्येयंरक्षोभिरभितर्जिता।<br>
त्वत्प्रयत्नोहरिश्रोष्ठभवेन्निष्फलएवतु॥5.37.53॥<br>
कामंत्वमसिपर्याप्तौनिहन्तुंसर्वराक्षसान्।<br>
राघवस्ययशोहीयेत्त्वयाशस्तैस्तुराक्षसैः॥5.37.54॥<br>
यत्रतेनाभिजानीयुर्हरयोनापिराघवौ।<br>
आरम्भस्तुमदर्थोऽयंततस्तवनिरर्थकः॥5.37.55॥<br>
त्वयाहिसहरामस्यमहानागमनेगुणः॥5.37.56॥<br>
मयिजीवितमायत्तंराघवस्यमहात्मनः।<br>
भ्रातॄणांचमहाबाहोतवराजकुलस्यच॥5.37.57॥<br>
तौनिराशौमदर्थंतुशोकसन्तापकर्शितौ।<br>
सहसर्वर्क्षहरिभिस्त्यक्ष्यतःप्राणसंग्रहम्॥5.37.58॥<br>
भर्तृमक्तिंपुरस्कृत्यरामादन्यस्यवानर।<br>
नस्पृशामिशरीरंतुपुंसोवाररपुङ्गवः॥5.37.59॥<br>
यदहंगात्रसंस्पर्शंरावणस्यबलाद्गता।<br>
अनीशाकिंकरिष्यामिविनाथाविवशासती॥5.37.60॥<br>
यदिरामोदशग्रीवमिहहत्वासबान्धवम्।<br>
मामितोगृह्यगच्छेततत्तस्यसदृशंभवेत्॥5.37.61॥<br>
श्रुताहिदृष्टाश्चमयापराक्रमामहात्मनस्तस्यरणावमर्दिनः।<br>
नदेवगन्धर्वभुजङ्गराक्षसाभवन्तिरामेणसमाहिसंयुगे॥5.37.62॥<br>
समीक्ष्यतंसंयतिचित्रकार्मुकंमहाबलंवासवतुल्यविक्रमम्।<br>
सलक्ष्मणंकोविषहेतराघवंहुताशनंदीप्तमिवानिलेरितम्॥5.37.63॥<br>
सलक्ष्मणंराघवमाजिमर्दनंदिशागजंमत्तमिवव्यवस्थितम्।<br>
सहेतकोवानरमुख्यसंयुगेयुगान्तसूर्यप्रतिमंशरार्चिषम्॥5.37.64॥<br>
समेहरिश्रेष्ठसलक्ष्मणंपतिंसयूथपंक्षिप्रमिहोपपादय।<br>
चिरायरामंप्रतिशोककर्शितांकुरुष्वमांवानरमुख्यहर्षिताम्॥5.37.65॥<script>ac.playbackRate=0.5</script>