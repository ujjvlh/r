<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-039-To_urge_and_Lakshmana.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
मणिंदत्त्वाततःसीताहनुमन्तमथाब्रवीति।<br>
अभिज्ञानमभिज्ञातमेतद्रामस्यतत्त्वतः॥5.39.1॥<br>
मणिंतुदृष्ट्वारामोवैत्रयाणांसंस्मरिष्यति।<br>
वीरोजनन्याममचराज्ञोदशरथस्यच॥5.39.2॥<br>
सभूयस्त्वंसमुत्साहेचोदितोहरिसत्तम।<br>
अस्मिन्कार्यसमारम्भेप्रचिन्तययदुत्तरम्॥5.39.3॥<br>
हनुमन्यत्नमास्थायदुःखक्षयकरोभव।<br>
तस्यचिन्तयतोयत्नोदुःखक्षयकरोभवेत्॥5.39.4॥<br>
सतथेतिप्रतिज्ञायमारुतिर्भीमविक्रमः।<br>
शिरसाऽऽवन्द्यवैदेहींगमनायोपचक्रमे॥5.39.5॥<br>
ज्ञत्वासंप्रस्थितंदेवीवानरंमारुतात्मजम्।<br>
बाष्पगद्गदयावाचामैथिलीवाक्यमब्रवीत्॥5.39.6॥<br>
कुशलंहनुमन्ब्रूयाःसहितौरामलक्ष्मणौ॥5.39.7॥<br>
सुग्रीवंचसहामात्यंवृद्धान्सर्वांश्चवाररान्।<br>
ब्रूयास्त्वंवानरश्रेष्ठकुशलंधर्मसंहितम्॥5.39.8॥<br>
यथासचमहाबाहुर्मांतारयतिराघवः।<br>
अस्माद्दुःखाम्बुसंरोधात्त्वंसमाधातुमर्हसि॥5.39.9॥<br>
जीवन्तींमांयथारामःसम्भावयतिकीर्तिमान्।<br>
तत्तथाहनुमन्वाच्यंवाचाधर्ममवाप्नुहि॥5.39.10॥<br>
नित्यमुत्साहयुक्ताश्चवाचःश्रुत्वात्वयेरिताः।<br>
वर्धिष्यतेदाशरथेःपौरुषंमदवाप्तये॥5.39.11॥<br>
मत्सन्देशयुतावाचस्त्वत्तःश्रुत्वैवराघवः।<br>
पराक्रमविधिंवीरोविधिवत्संविधास्यति॥5.39.12॥<br>
सीतायावचनंश्रुत्वाहनुमान्मारुतात्मजः।<br>
शिरस्यञ्जलिमाधायवाक्यमुत्तरब्रवीत्॥5.39.13॥<br>
क्षिप्रमेष्यतिकाकुत्स्थोहर्यृक्षप्रवरैर्वृतः।<br>
यस्तेयुधिविजित्यारीन्शोकंव्यपनयिष्यति॥5.39.14॥<br>
नहिपश्यामिमर्त्येषुनासुरेषुसुरेषुवा।<br>
यस्तस्यक्षिपतोबाणान्स्थातुमुत्सहतोऽग्रतः॥5.39.15॥<br>
अप्यर्कमपिपर्जन्यमपिवैवस्वतंयमम्।<br>
सहिसोढुंरणेशक्तस्तवहेतोर्विशेषतः॥5.39.16॥<br>
सहिसागरपर्यन्तांमहींशासितुमीहते।<br>
त्वन्निमित्तोहिरामस्यजयोजनकनन्दिनि॥5.39.17॥<br>
तस्यतद्वचनंश्रुत्वासम्यक्सत्यंसुभाषितम्।<br>
जानकीबहुमेनेऽथवचनंचेदमब्रवीत्॥5.39.18॥<br>
ततस्तंप्रस्थितंसीतावीक्षमाणापुनःपुनः।<br>
भर्तृस्नेहान्वितंवाक्यंसौहार्दादनुमानयत्॥5.39.19॥<br>
यदिवामन्यसेवीरवसैकाहमरिन्दम।<br>
कस्मिंश्चित्संवृतेदेशेविश्रान्तःश्वोगमिष्यसि॥5.39.20॥<br>
ममचेदल्पभाग्यायाःसान्निध्यात्तववानर।<br>
अस्यशोकस्यमहतोमुहूर्तंमोक्षणंभवेत्॥5.39.21॥<br>
गतेहिहरिशार्दूलपुनरागमनायतु।<br>
प्राणानामपिसन्देहोममस्यान्नात्रसंशयः॥5.39.22॥<br>
तवादर्शनजःशोकोभूयोमांपरितापयेत्।<br>
दुःखाद्दुःखपरामृष्टांदीपयन्निववानर॥5.39.23॥<br>
अयंचवीरसन्देहस्तिष्ठतीवममाग्रतः।<br>
सुमहांस्त्वत्सहायेषुहर्यृक्षेषुहरीश्वर॥5.39.24॥<br>
कथंनुखलुदुष्पारंतरिष्यन्तिमहोदधिम्।<br>
तानिहर्यृक्षसैन्यानितौवानरवरात्मजौ॥5.39.25॥<br>
त्रयाणामेवभूतानांसागरस्यास्यलङ्घने।<br>
शक्तिःस्याद्वैनतेयस्यतववामारुतस्यवा॥5.39.26॥<br>
तदस्मिन्कार्यनिर्योगेवीरैवंदुरतिक्रमे।<br>
किंपश्यसिसमाधानंत्वंहिकार्यविदांवरः॥5.39.27॥<br>
काममस्यत्वमेवैकःकार्यस्यपरिसाधने।<br>
पर्याप्तःपरवीरघ्नयशस्यस्तेफलोदयः॥5.39.28॥<br>
बलैःसमग्रैर्यदिमांरावणंजित्यसंयुगे।<br>
विजयीस्वपुरींयायात्तत्तुमेस्याद्यशस्करम्॥5.39.29॥<br>
शरैस्तुसङ्कुलांकृत्वालङ्कांपरबलार्दनः।<br>
मांयेद्यदिकाकुत्स्थस्तत्तस्यसदृशंभवेत्॥5.39.30॥<br>
तद्यथातस्यविक्रान्तमनुरूपंमहात्मनः।<br>
भवेदाहवशूरस्यतथात्वमुपपादय॥5.39.31॥<br>
तदर्थोपहितंवाक्यंसहितंहेतुसंहितम्।<br>
निशम्यहनुमान्शेषंवाक्यमुत्तरमब्रवीत्॥5.39.32॥<br>
देविहर्यृक्षसैन्यानामीश्वरःप्लवतांवरः।<br>
सुग्रीवःसत्त्वसम्पन्नस्तवार्थेकृतनिश्चयः॥5.39.33॥<br>
सवानरसहस्राणांकोटीभिरभिसंवृतः।<br>
क्षिप्रमेष्यतिवैदेहिराक्षसानांनिबर्हणः॥5.39.34॥<br>
तस्यविक्रमसम्पन्नास्सत्त्ववन्तोमहाबलाः।<br>
मनस्सङ्कल्पसंपातानिदेशेहरयःस्थिताः॥5.39.35॥<br>
येषांनोपरिनाधस्तान्नतिर्यक्सज्जतेगतिः।<br>
नचकर्मसुसीदन्तिमहत्स्वमिततेजसः॥5.39.36॥<br>
असकृत्तैर्महोत्साहैःससागरधराधरा।<br>
प्रदक्षिणीकृताभूमिर्वायुमार्गानुसारिभिः॥5.39.37॥<br>
मद्विशिष्टाश्चतुल्याश्चसन्तितत्रवनौकसः।<br>
मत्तःप्रत्यवरःकश्चिन्नास्तिसुग्रीवसन्निधौ॥5.39.38॥<br>
अहंतावदिहप्राप्तःकिंपुनस्तेमहाबलाः।<br>
नहिप्रकृष्टाःप्रेष्यन्तेप्रेष्यन्तेहीतरेजनाः॥5.39.39॥<br>
तदलंपरितापेनदेविशोकोव्यपैतुते।<br>
एकोत्पातेनतेलङ्कामेष्यन्तिहरियूथपाः॥5.39.40॥<br>
ममपृष्ठगतौतौचचन्द्रसूर्याविवोदितौ।<br>
त्वत्सकाशंमहासत्त्वौनृसिंहावागमिष्यतः॥5.39.41॥<br>
तौहिवीरौनरवरौसहितौरामलक्ष्मणौ।<br>
आगम्यनगरींलङ्कांसायकैर्विधमिष्यतः॥5.39.42॥<br>
सगणंरावणंहत्वाराघवोरघुनन्दनः।<br>
त्वामादायवरारोहेस्वपुरंप्रतियास्यति॥5.39.43॥<br>
तदाश्वसिहिभद्रंतेभवत्वंकालकाङ्क्षिणी।<br>
नचिराद्द्रक्ष्यसेरामंप्रज्वलन्तिमिवानलम्॥5.39.44॥<br>
निहतेराक्षसेन्द्रेऽस्मिन्सपुत्रामात्यबान्धवे।<br>
त्वंसमेष्यसिरामेणशशाङ्केनेवरोहिणी॥5.39.45॥<br>
क्षिप्रंत्वंदेविशोकस्यपारंयास्यसिमैथिलि।<br>
रावणंचैवरामेणनिहतंद्रक्ष्यसेऽचिरात्॥5.39.46॥<br>
एवमाश्वास्यवैदेहींहनुमान्मारुतात्मजः।<br>
गमनायमतिंकृत्वावैदेहींपुनरब्रवीत्॥5.39.47॥<br>
तमरिघ्नंकृतात्मानंक्षिप्रंद्रक्ष्यसिराघवम्।<br>
लक्ष्मणंचधनुष्पाणिंलङ्काद्वारमुपस्थितम्*॥5.39.48॥<br>
नखदंष्ट्रायुधान्वीरान्सिंहशार्दूलविक्रमान्।<br>
वानरान्वारणेन्द्राभान्क्षिप्रद्रक्ष्यसिसङ्गतान्॥5.39.49॥<br>
शैलाम्बुदनिकाशानांलङ्कामलयसानुषु।<br>
नर्दतांकपिमुख्यानामार्येयूथान्यनेकशः॥5.39.50॥<br>
सतुमर्मणिघोरेणताडितोमन्मथेषुणा।<br>
नशर्मलभतेरामःसिंहार्दितइवद्विपः॥5.39.51॥<br>
मारुदोदेविशोकेनमाभूत्तेमनसोऽप्रियम्।<br>
शचीवपत्याशक्रेणभर्त्रानाथवतीह्यसि॥5.39.52॥<br>
रामाद्विशिष्टःकोऽन्योऽस्तिकश्चित्सौमित्रिणासमः।<br>
अग्निमारुतकल्पौतौभ्रातरौतवसंश्रयौ॥5.39.53॥<br>
नास्मिंश्चिरंवत्स्यसिदेविदेशेरक्षोगणैरध्युषितेऽतिरौद्रे।<br>
नतेचिरादागमनंप्रियस्यक्षमस्वमत्सङ्गमकालमात्रम्॥5.39.54॥</div></div><script>ac.playbackRate=0.5</script></body>
</html>