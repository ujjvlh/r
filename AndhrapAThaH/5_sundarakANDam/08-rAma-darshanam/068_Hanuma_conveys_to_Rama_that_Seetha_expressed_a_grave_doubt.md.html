<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-068-Seetha_expressed_her_grave_doubt.mp3" type="audio/mpeg"></audio><br>
<br>
<br>
अथाहमुत्तरंदेव्यापुनरुक्तःससम्भ्रमः।<br>
तवस्नेहान्नरव्याघ्रसौहार्दादनुमान्यवै॥5.68.1॥<br>
एवंबहुविधंवाच्योरामोदाशरथिस्त्वया।<br>
यथामामाप्नुयाच्छीघ्रंहत्वारावणमाहवे॥5.68.2॥<br>
यदिवामन्यसेवीरवसैकाहमरिन्दम।<br>
कस्मिंश्चित्संवृतेदेशेविश्रान्तःश्वोगमिष्यसि॥5.68.3॥<br>
ममचाप्यल्पभाग्यायाःसान्निध्यात्तववीर्यवन्।<br>
अस्यशोकविपाकस्यमुहूर्तंस्याद्विमोक्षणम्॥5.68.4॥<br>
गतेहित्वयिविक्रान्तेपुनरागमनायवै।<br>
प्राणानामपिसन्देहोममस्यान्नात्रसंशयः॥5.68.5॥<br>
तवादर्शनजःशोकोभूयोमांपरितापयेत्।<br>
दुःखाद्दुःखपराभूतांदुर्गतांदुःखभागिनीम्॥5.68.6॥<br>
अयंचवीरसन्देहस्तिष्ठतीवममाग्रतः।<br>
सुमहांस्त्वत्सहायेषुहर्यृक्षेषुहरीश्वर॥5.68.7॥<br>
कथंनुखलुदुष्पारंतरिष्यन्तिमहोदधिम्।<br>
तानिहर्यृक्षसैन्यानितौवानरवरात्मजौ॥5.68.8॥<br>
त्रयाणामेवभूतानांसागरस्यास्यलङ्घने।<br>
शक्तिःस्याद्वैनतेयस्यतववामारुतस्यवा॥5.68.9॥<br>
तदस्मिन्कार्यनिर्योगेवीरैवंदुरतिक्रमे।<br>
किंपश्यसिसमाधानंब्रूहिकार्यविदांवर॥5.68.10॥<br>
काममस्यत्वमेवैकःकार्यस्यपरिसाधने।<br>
पर्याप्तःपरवीरघ्नयशस्यस्तेबलोदयः॥5.68.11॥<br>
बलैःसमग्रैर्यदिमांहत्वारावणमाहवे।<br>
विजयीस्वांपुरींरामोनयेत्तत्स्याद्यशस्करम्॥5.68.12॥<br>
यथाऽहंतस्यवीरस्यवनादुपधिनाहृता।<br>
रक्षसातद्भयादेवतथानार्हतिराघवः॥5.68.13॥<br>
बलैस्तुसङ्कुलांकृत्वालङ्कांपरबलार्दनः।<br>
मांनयेद्यदिकाकुत्स्थस्तत्तस्यसदृशंभवेत्॥5.68.14॥<br>
तद्यथातस्यविक्रान्तमनुरूपंमहात्मनः।<br>
भवत्याहवशूरस्यतथात्वमुपपादय॥5.68.15॥<br>
तदर्थोपहितंवाक्यंप्रश्रितंहेतुसंहितम्।<br>
निशम्याहंततःशेषंवाक्यमुत्तरमब्रुवम्॥5.68.16॥<br>
देविहर्यृक्षसैन्यानामीश्वरःप्लवतांवरः।<br>
सुग्रीवःसत्त्वसम्पन्नस्तवार्थेकृतनिश्चयः॥5.68.17॥<br>
तस्यविक्रमसम्पन्नाःसत्त्ववन्तोमहाबलाः।<br>
मनस्सङ्कल्पसम्पातानिदेशेहरयःस्थिताः॥5.68.18॥<br>
येषांनोपरिनाधस्तान्नतिर्यक्सज्जतेगतिः।<br>
नचकर्मसुसीदन्तिमहत्स्वमिततेजसः॥5.68.19॥<br>
असकृत्तैर्महाभागैर्वानरैर्बलदर्पितैः।<br>
प्रदक्षिणीकृताभूमिर्वायुमार्गानुसारिभिः॥5.68.20॥<br>
मद्विशिष्टाश्चतुल्याश्चसन्तितत्रवनौकसः।<br>
मत्तःप्रत्यवरःकश्चिन्नास्तिसुग्रीवसन्निधौ॥5.68.21॥<br>
अहंतावदिहप्राप्तःकिंपुनस्तेमहाबलाः।<br>
नहिप्रकृष्टाःप्रेष्यन्तेप्रेष्यन्तेहीतरेजनाः॥5.68.22॥<br>
तदलंपरितापेनदेविमन्युर्व्यपैतुते।<br>
एकोत्पातेनवैलङ्कामेष्यन्तिहरियूथपाः॥5.68.23॥<br>
ममपृष्ठगतौतौचचन्द्रसूर्याविवोदितौ।<br>
त्वत्सकाशंमहाभागेनृसिंहावागमिष्यतः॥5.68.24॥<br>
अरिघ्नंसिंहसङ्काशंक्षिप्रंद्रक्ष्यसिराघवम्।<br>
लक्ष्मणंचधनुष्पाणींलङ्काद्वारमुपस्थितम्॥5.68.25॥<br>
नखदंष्ट्रायुधान्वीरान्सिंहशार्दूलविक्रमान्।<br>
वानरान्वारणेन्द्राभान्क्षिप्रंद्रक्ष्यसिसङ्गतान्॥5.68.26॥<br>
शैलाम्बुदनिकाशानांलङ्कामलयसानुषु।<br>
नर्दतांकपिमुख्यानामचिराच्छ्रोष्यसिस्वनम्॥5.68.27॥<br>
निवृत्तवनवासंचत्वयासार्धमरिन्दमम्।<br>
अभिषिक्तमयोध्यायांक्षिप्रंद्रक्ष्यसिराघवम्॥5.68.28॥<br>
ततोमयावाग्भिरदीनभाषिणाशिवाभिरिष्टाभिरभिप्रसादिता।<br>
जगामशान्तिंमममैथिलात्मजातवापिशोकेनतदाऽभिपीडिता॥5.68.29॥<script>ac.playbackRate=0.5</script>