<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-061-Monkeys_took_halt_at_Madhuvana.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततोजाम्बवतोवाक्यमगृह्णन्तवनौकसः।<br>
अङ्गदप्रमुखावीराहनूमांश्चमहाकपिः॥5.61.1॥<br>
प्रीतिमन्तस्ततःसर्वेवायुपुत्रपुरस्सराः।<br>
महेन्द्राद्रिंपरित्यज्यपुप्लुवुःप्लवगर्षभाः॥5.61.2॥<br>
मेरुमन्दरसङ्काशामत्ताइवमहागजाः।<br>
छादयन्तइवाकाशंमहाकायामहाबलाः॥5.61.3॥<br>
सभाज्यमानंभूतैस्तमात्मवन्तंमहाबलम्।<br>
हनूमन्तंमहावेगंवहन्तइवदृष्टिभिः॥5.61.4॥<br>
राघवेचार्थनिर्वृत्तिंकर्तुंचपरमंयशः।<br>
समाधायसमृद्धार्थाःकर्मसिद्धिभिरुन्नताः॥5.61.5॥<br>
प्रियाख्यानोन्मुखाःसर्वेसर्वेयुद्धाभिनन्दिनः।<br>
सर्वेरामप्रतीकारेनिश्चितार्थामनस्विनः॥5.61.6॥<br>
प्लवमानाःखमाप्लुत्यततस्तेकाननौकसः।<br>
नन्दनोपममासेदुर्वनंद्रुमलतायुतम्॥5.61.7॥<br>
यत्तन्मधुवनंनामसुग्रीवस्याभिरक्षितम्।<br>
अधृष्यंसर्वभूतानांसर्वभूतमनोहरम्॥5.61.8॥<br>
यद्रक्षतिमहावीर्यःसदादधिमुखःकपिः।<br>
मातुलःकपिमुख्यस्यसुग्रीवस्यमहात्मनः॥5.61.9॥<br>
तेतद्वनमुपागम्यबभूवुःपरमोत्कटाः।<br>
वानरावानरेन्द्रस्यमनःकान्ततमंमहत्॥5.61.10॥<br>
ततस्तेवानराहृष्टादृष्ट्वामधुवनंमहत्।<br>
कुमारमभ्ययाचन्तमधूनिमधुपिङ्गलाः॥5.61.11॥<br>
ततःकुमारस्तान्वृद्धाञ्जाम्बवत्प्रमुखान्कपीन्।<br>
अनुमान्यददौतेषांनिसर्गंमधुभक्षणे॥5.61.12॥<br>
मुदिताःप्रेरिताश्चापिप्रनृत्यन्तोऽभवंस्ततः\*।<br>
अङ्गदेनानुमतास्सन्तस्ततोमुदिताःतत्प्रेरिताःप्रनृत्यन्तोऽभवन्॥5.61.13॥<br>
गायन्तिकेचित्प्रणमन्तिकेचिन्नृत्यन्तिकेचित्प्रहसन्तिकेचित्।<br>
पतन्तिकेचिद्विचरन्तिकेचित्प्लवन्तिकेचित्प्रलपन्तिकेचित्॥5.61.14॥<br>
परस्परंकेचिदुपाश्रयन्तेपरस्परंकेचिदुपाक्रमन्ते।<br>
परस्परंकेचिदुपब्रुवन्तेपरस्परंकेचिदुपारमन्ते॥5.61.15॥<br>
द्रुमाद्द्रुमंकेचिदभिद्रवन्तेक्षितौनगाग्रान्निपतन्तिकेचित्।<br>
महीतलात्केचिदुदीर्णवेगामहाद्रुमाग्राण्यभिसम्पतन्ति॥5.61.16॥<br>
गायन्तमन्यःप्रहसन्नुपैतिहसन्तमन्यःप्ररुदन्नुपैति।<br>
रुदन्तमन्यःप्रणुदन्नुपैतिनुदन्तमन्यःप्रणदन्नुपैति॥5.61.17॥<br>
समाकुलंतत्कपिसैन्यमासीन्मधुप्रपानोत्कटसत्त्वचेष्टम्।<br>
नचात्रकश्चिन्नबभूवमत्तोनचात्रकश्चिन्नबभूवतृप्तः॥5.61.18॥<br>
ततोवनंतत्परिभक्ष्यमाणंद्रुमांश्चविध्वंसितपत्रपुष्पान्।<br>
समीक्ष्यकोपदृधिवक्रनामानिवारयामासकपिःकपींस्तान्॥5.61.19॥<br>
सतैःप्रवृद्धैःपरिभर्त्स्यमानोवनस्यगोप्ताहरिवीरवृद्धः।<br>
चकारभूयोमतिमुग्रतेजावनस्यरक्षांप्रतिवानरेभ्यः॥5.61.20॥<br>
उवाचकांश्चित्परुषाणिधृष्टमसक्तमन्यांश्चतलैर्जवान।<br>
समेत्यकैश्चित्कलहंचकारतथैवसाम्नोपजगामकंश्चित्॥5.61.21॥<br>
सतैर्मदात्सम्परिवार्यवाक्यैर्बलाच्चतेनप्रतिवार्यमाणैः।<br>
प्रधर्षितस्त्यक्तभयैःसमेत्यप्रकृष्यतेचाप्यनवेक्ष्यदोषम्॥5.61.22॥<br>
नखैस्तुदन्तोदशनैर्दशन्तस्तलैश्चपादैश्चसमापयन्तः।<br>
मदात्कपिंतंकपयःसमग्रामहावनंनिर्विषयंचचक्रुः॥5.61.23॥</div></div><script>ac.playbackRate=0.5</script></body>
</html>