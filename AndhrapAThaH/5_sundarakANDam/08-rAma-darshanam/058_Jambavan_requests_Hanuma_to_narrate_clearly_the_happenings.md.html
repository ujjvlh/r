<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-058-Jambavan_requests_Hanuma_to_narrate_clearly_the_happenings.mp3" type="audio/mpeg"></audio><br>
<br>
<br>
ततस्तस्यगिरेःशृङ्गेमहेन्द्रस्यमहाबलाः।<br>
हनुमत्प्रमुखाःप्रीतिंहरयोजग्मुरुत्तमाम्॥5.58.1॥<br>
तंततःप्रीतिसंहृष्टःप्रीतिमन्तंमहाकपिम्।<br>
जाम्बवान्कार्यवृत्तान्तमष्टच्छदनिलात्मजम्॥5.58.2॥<br>
कथंदृष्टात्वयादेवीकथंवातत्रवर्तते।<br>
तस्यांवासकथंवृत्तःक्रूरकर्मादशाननः॥5.58.3॥<br>
तत्त्वतःसर्वमेतन्नःप्रबूहित्वंमहाकपे।<br>
श्रुतार्थाश्चिन्तयिष्यामोभूयःकार्यविनिश्चयम्॥5.58.4॥<br>
यश्चार्थस्तत्रवक्तव्योगतैरस्माभिरात्मवान्।<br>
रक्षितव्यंचयत्तत्रतद्भवान्व्याकरोतुनः॥5.58.5॥<br>
सनियुक्तस्ततस्तेनसंप्रहृष्टतनूरुहः।<br>
प्रणम्यशिरसादेव्यैसीतायैप्रत्यभाषत॥5.58.6॥<br>
प्रत्यक्षमेवभवतांमहेन्द्राग्रात्खमाप्लुतः।<br>
उदधेर्दक्षिणंपारंकांक्षमाणःसमाहितः॥5.58.7॥<br>
गच्छतश्चहिमेघोरंविघ्नरूपमिवाभवत्।<br>
काञ्चनंशिखरंदिव्यंपश्यामिसुमनोहरम्॥5.58.8॥<br>
स्थितंपन्थानमावृत्यमेनेविघ्नंचतंनगम्॥5.58.9॥<br>
उपसङ्गम्यतंदिव्यंकाञ्चनंनगसत्तमम्।<br>
कृतामेमनसाबुद्धिर्भेत्तव्योऽयंमयेतिच॥5.58.10॥<br>
प्रहतंचमयातस्यलांगूलेनमहागिरेः।<br>
शिखरंसूर्यसङ्काशंव्यशीर्यतसहस्रधा॥5.58.11॥<br>
व्यवसायंचतंबुद्ध्वासहोवाचमहागिरिः।<br>
पुत्रेतिमधुरांवाणींमनःप्रह्लादयन्निव॥5.58.12॥<br>
पितृव्यंचापिमांविद्धिसखायंमातरिश्वनः।<br>
मैनाकमितिविख्यातंनिवसन्तंमहोदधौ॥5.58.13॥<br>
पक्षवन्तःपुरापुत्रबभूवुःपर्वतोत्तमाः।<br>
छन्दतःपृथिवींचेरुर्बाधमानाःसमन्ततः॥5.58.14॥<br>
श्रुत्वानगानांचरितंमहेन्द्रःपाकशासनः।<br>
चिच्छेदभगवान्पक्षान्वज्रेणैषांसहस्रशः॥5.58.15॥<br>
अहंतुमोक्षितस्तस्मात्तवपित्रामहात्मना।<br>
मारुतेनतदावत्सप्रक्षिप्तोऽस्मिमहार्णवे॥5.58.16॥<br>
रामस्यचमयासाह्येवर्तितव्यमरिन्दम।<br>
रामोधर्मभृतांश्रेष्ठोमहेन्द्रसमविक्रमः॥5.58.17॥<br>
एतच्छ्रुत्वावचस्तस्यमैनाकस्यमहात्मनः।<br>
कार्यमावेद्यतुगिरेरुद्यतंचमनोमम॥5.58.18॥<br>
सचाप्यन्तर्हितःशैलोमानुषेणवपुष्मता।<br>
शरीरेणमहाशैलःशैलेनचमहोदधौ॥5.58.19॥<br>
उत्तमंजवमास्थायशेषंपन्थानमास्थितः।<br>
ततोऽहंसुचिरंकालंवेगेनाभ्यगमंपथि॥5.58.20॥<br>
ततःपश्याम्यहंदेवींसुरसांनागमातरम्।<br>
समुद्रमध्येसादेवीवचनंमामभाषत॥5.58.21॥<br>
ममभक्षःप्रदिष्टस्त्वममरैर्हरिसत्तम।<br>
अतस्त्वांभक्षयिष्यामिविहितस्त्वंचिरस्यमे॥5.58.22॥<br>
एवमुक्तःसुरसयाप्राञ्जलिःप्रणतःस्थितः।<br>
विवर्णवदनोभूत्वावाक्यंचेदमुदीरयम्॥5.58.23॥<br>
रामोदाशरथिःश्रीमान्प्रविष्टोदण्डकावनम्।<br>
लक्ष्मणेनसहभ्रात्रासीतयाचपरन्तपः॥5.58.24॥<br>
तस्यसीताहृताभार्यारावणेनदुरात्मना।<br>
तस्याःसकाशंदूतोऽहंगमिष्येरामशासनात्॥5.58.25॥<br>
कर्तुमर्हसिरामस्यसाहाय्यंविषयेसती।<br>
अथवामैथिलींदृष्ट्वारामंचाक्लिष्टकारिणम्॥5.58.26॥<br>
आगमिष्यामितेवक्त्रंसत्यंप्रतिश्रृणोमिते॥5.58.27॥<br>
एवमुक्तामयासातुसुरसाकामरूपिणी।<br>
अब्रवीन्नातिवर्तेतकश्चिदेषवरोमम॥5.58.28॥<br>
ततोऽर्धगुणविस्तारोबभूवाहंक्षणेनतु।<br>
मत्प्रमाणानुरूपंचव्यादितंतुमुखंतया॥5.58.29॥<br>
तद्दृष्ट्वाव्यादितंचास्यंह्रस्वंह्यकरवंवपुः।<br>
तस्मिन्मुहूर्तेचपुनर्बभूवाङ्गुष्ठमात्रकः॥5.58.30॥<br>
अभिपत्याशुतद्वक्रंनिर्गतोऽहंततःक्षणात्।<br>
अब्रवीत्सुरसादेवीस्वेनरूपेणमांपुनः॥5.58.31॥<br>
समानयचवैदेहींराघवेणमहात्मना।<br>
सुखीभवमहाबाहोप्रीताऽस्मितववानर॥5.58.32॥<br>
ततोऽहंसाधुसाध्वीतिसर्वभूतैःप्रशंसितः॥5.58.33॥<br>
ततोऽन्तरिक्षंविपुलंप्लुतोऽहंगरुडोयथा।<br>
छायामेनिगृहीताचनचपश्यामिकिंचन॥5.58.34॥<br>
सोऽहंविगतवेगस्तुदिशोदशविलोकयन्।<br>
नकिंचित्तत्रपश्यामियेनमेऽपहृतागतिः॥5.58.35॥<br>
ततोमेबुद्धिरुत्पन्नाकिंनामगगनेमम।<br>
ईदृशोविघ्नउत्पन्नोरूपंयत्रनदृश्यते॥5.58.36॥<br>
अधोभागेनमेदृष्टिःशोचतापातितामया।<br>
ततोऽद्राक्षमहंभीमांराक्षसींसलिलेशयाम्॥5.58.37॥<br>
प्रहस्यचमहानादमुक्तोऽहंभीमयातया।<br>
अवस्थितमसम्भ्रान्तमिदंवाक्यमशोभनम्॥5.58.38॥<br>
क्वासियन्तामहाकायक्षुधितायाममेप्सितः।<br>
भक्षःप्रीणयमेदेहंचिरमाहारवर्जितम्॥5.58.39॥<br>
आस्यप्रमाणादधिकंतस्याःकायमपूरयम्।<br>
तस्याश्चास्यंमहद्भीमंवर्धतेममभक्षणे॥5.58.40॥<br>
नचमांसाधुबुबुधेममवानिकृतंकृतम्॥5.58.41॥<br>
ततोऽहंविपुलंरूपंसंक्षिप्यनिमिषान्तरात्।<br>
तस्याहृदयमादायप्रपतामिनभःस्थलम्॥5.58.42॥<br>
साविसृष्टभुजाभीमापपातलवणाम्भसि।<br>
मयापर्वतसङ्काशानिकृत्तहृदयासती॥5.58.43॥<br>
श्रृणोमिखगतानांचसिद्धानांचारणैःसह।<br>
राक्षसीसिंहिकाभीमाक्षिप्रंहनुमताहता॥5.58.44॥<br>
तांहत्वापुनरेवाहंकृत्यमात्ययिकंस्मरन्।<br>
गत्वाचाहंमहाध्वानंपश्यामिनगमण्डितम्॥5.58.45॥<br>
अस्तंदिनकरेयातेरक्षसांनिलयंपुरम्।<br>
प्रविष्टोऽहमविज्ञातोरक्षोभिर्भीमविक्रमैः॥5.58.46॥<br>
तत्रप्रविशतश्चापिकल्पान्तघनसन्निभा।<br>
अट्टहासंविमुञ्चन्तीनारीकाप्युत्थितापुरः॥5.58.47॥<br>
जिघांसन्तींततस्तांतुज्वलदग्निशिरोरुहाम्।<br>
सव्यमुष्टिप्रहारेणपराजित्यसुभैरवाम्॥5.58.48॥<br>
प्रदोषकालेप्रविशंभीतयाऽहंतयोदितः।<br>
अहंलङ्कापुरीवीरनिर्जिताविक्रमेणते॥5.58.49॥<br>
यस्मात्तस्माद्विजेतासिसर्वरक्षांस्यशेषतः॥5.58.50॥<br>
तत्राहंसर्वरात्रंतुविचिन्वन्जनकात्मजाम्।<br>
रावणान्तःपुरगतोनचापश्यंसुमध्यमाम्॥5.58.51॥<br>
ततःसीतामपश्यंस्तुरावणस्यनिवेशने।<br>
शोकसागरमासाद्यनपारमुपलक्षये॥5.58.52॥<br>
शोचताचमयादृष्टंप्राकारेणसमावृतम्।<br>
काञ्चनेनविकृष्टेनगृहोपवनमुत्तमम्॥5.58.53॥<br>
सप्राकारमवप्लुत्यपश्यामिबहुपादपम्॥5.58.54॥<br>
अशोकवनिकामध्येशिंशुपापादपोमहान्।<br>
तमारुह्यचपश्यामिकाञ्चनंकदलीवनम्॥5.58.55॥<br>
अदूरेशिंशुपावृक्षात्पश्यामिवरवर्णिनीम्।<br>
श्यामांकमलपत्राक्षीमुपवासकृशाननाम्॥5.58.56॥<br>
तदेकवासःसंवीतांरजोध्वस्तशिरोरुहाम्।<br>
शोकसन्तापदीनाङ्गींसीतांभर्तृहितेस्थिताम्॥5.58.57॥<br>
राक्षसीभिर्विरूपाभिःक्रूराभिरभिसंवृताम्।<br>
मांसशोणितभक्षाभिर्व्याघ्रीभिर्हरिणीमिव॥5.58.58॥<br>
सामयाराक्षसीमध्येतर्ज्यमानामुहुर्मुहुः।<br>
एकवेणीधरादीनाभर्तृचिन्तापरायणा॥5.58.59॥<br>
रावणाद्विनिवृत्तार्थामर्तव्यकृतनिश्चया।<br>
कथंचिन्मृगशावाक्षीतूर्णमासादितामया॥5.58.60॥<br>
तांदृष्ट्वातादृशींनारींरामपत्नींयशस्विनीम्।<br>
तत्रैवशिंशुपावृक्षेपश्यन्नहमवस्थितः॥5.58.61॥<br>
ततोहलहलाशब्दंकाञ्चीनूपुरमिश्रितम्।<br>
शृणोम्यधिकगम्भीरंरावणस्यनिवेशने॥5.58.62॥<br>
ततोऽहंपरमोद्विग्नःस्वंरूपंप्रतिसंहरन्।<br>
अहंतुशिंशुपावृक्षेपक्षीवगहनेस्थितः॥5.58.63॥<br>
ततोरावणदाराश्चरावणश्चमहाबलः।<br>
तंदेशंसमनुप्राप्तयत्रसीताऽभवत्स्थिता॥5.58.64॥<br>
तद्दृष्ट्वाऽथवरारोहासीतारक्षोमहाबलम्।<br>
सङ्कुच्योरूस्तनौपीनौबाहुभ्यांपरिरभ्यच॥5.58.65॥<br>
वित्रस्तांपरमोद्विग्नांवीक्षमाणांततस्ततः।<br>
त्राणंकिंचिदपश्यन्तींवेपमानांतपस्विनीम्॥5.58.66॥<br>
तामुवाचदशग्रीवःसीतांपरमदुःखिताम्।<br>
अवाक्छिराःप्रपतितोबहुमन्यस्वमामिति॥5.58.67॥<br>
यदिचेत्त्वंतुदर्पान्मांनाभिनन्दसिगर्विते।<br>
द्वौमासावन्तरंसीतेपास्यामिरुधिरंतव॥5.58.68॥<br>
एतच्छ्रुत्वावचस्तस्यरावणस्यदुरात्मनः।<br>
उवाचपरमक्रुद्धासीतावचनमुत्तमम्॥5.58.69॥<br>
इक्ष्वाकुकुलनाथस्यस्नुषांदशरथस्यच।<br>
अवाच्यंवदतोजिह्वाकथंनपतितातव॥5.58.70॥<br>
किंचिद्वीर्यंतवानार्ययोमांभर्तुरसन्निधौ।<br>
अपहृत्यागतःपापतेनादृष्टोमहात्मना॥5.58.71॥<br>
नत्वंरामस्यसदृशोदास्येऽप्यस्यनयुज्यसे।<br>
यज्ञीयःसत्यवादीचरणश्लाघीचराघवः॥5.58.72॥<br>
जानक्यापरुषंवाक्यमेवमुक्तोदशाननः।<br>
जज्वालसहसाकोपच्चितास्थइवपावकः॥5.58.73॥<br>
विवर्त्यनयनेक्रूरेमुष्टिमुद्यम्यदक्षिणम्।<br>
मैथिलींहन्तुमारब्धःस्त्रीभिर्हाहाकृतंतदा॥5.58.74॥<br>
स्त्रीणांमध्यात्समुत्पत्यतस्यभार्यादुरात्मनः।<br>
वरामण्डोदरीनामतयासप्रतिषेधितः॥5.58.75॥<br>
उक्तश्चमधुरांवाणींतयासमदानार्दितः।<br>
सीतयातवकिंकार्यंमहेन्द्रसमविक्रम॥5.58.76॥<br>
देवगन्दर्वकान्याभिर्यक्षकन्याभिरेवच।<br>
सार्धंप्रभोरमस्वेहसीतयाकिंकरिष्यसि॥5.58.77॥<br>
ततस्ताभिःसमेताभिर्नारीभिःसमहाबलः।<br>
प्रसाद्यसहसानीतोभवनंस्वंनिशाचरः॥5.58.78॥<br>
यातेतस्मिन्दशग्रीवेराक्षस्योविकृताननाः।<br>
सीतांनिर्भर्त्सयामासुर्वाक्यैःक्रूरैःसुदारुणैः॥5.58.79॥<br>
तृणवद्भाषितंतासांगणयामासजानकी।<br>
गर्जितंचतदातासांसीतांप्राप्यनिरर्थकम्॥5.58.80॥<br>
वृथागर्जितनिश्चेष्टाराक्षस्यःपिशिताशनाः।<br>
रावणायशशंसुस्ताःसीताध्यवसितंमहत्॥5.58.81॥<br>
ततस्ताःसहिताःसर्वाविहताशानिरुद्यमाः।<br>
परिक्षिप्यसमन्तात्तांनिद्रावशमुपागताः॥5.58.82॥<br>
तासुचैवप्रसुप्तासुसीताभर्तृहितेरता।<br>
विलप्यकरुणंदीनाप्रशुशोचसुदुःखिता॥5.58.83॥<br>
तासांमध्यात्समुत्थायत्रिजटावाक्यमब्रवीत्।<br>
आत्मानंखादतक्षिप्रंनसीताविनशिष्यति॥5.58.84॥<br>
जनकस्यात्मजासाध्वीस्नुषादशरथस्यच।<br>
स्वप्नोह्यद्यमयादृष्टोदारुणोरोमहर्षणः॥5.58.85॥<br>
रक्षसांचविनाशायभर्तुरस्याजयायच॥5.58.86॥<br>
अलमस्मात्परित्रातुंराघवाद्राक्षसीगणम्।<br>
अभियाचामवैदेहीमेतद्धिममरोचते॥5.58.87॥<br>
यस्याह्येवंविधःस्वप्नोदुःखितायाःप्रदृश्यते।<br>
सादुःखैर्विविधैर्मुक्तासुखमाप्नोत्यनुत्तमम्॥5.58.88॥<br>
प्रणिपातप्रसन्नाहिमैथिलीजनकात्मजा॥5.58.89॥<br>
ततःसाह्रीमतीबालाभर्तुर्विजयहर्षिता।<br>
अवोचद्यदितत्तथ्यंभवेयंशरणंहिवः॥5.58.90॥<br>
तांचाहंतादृशींदृष्ट्वासीतायादारुणांदशाम्।<br>
चिन्तयामासविक्रान्तोनचमेनिर्वृतंमनः॥5.58.91॥<br>
सम्भाषणाथचमयाजानक्याश्चिन्तितोविधिः।<br>
इक्ष्वाकूणांहिवशस्तुततोममपुरस्कृतः॥5.58.92॥<br>
श्रुत्वातुगदितांवाचंराजर्षिगणपूजिताम्।<br>
प्रत्यभाषतमांदेवीबाष्पैःपिहितलोचना॥5.58.93॥<br>
कस्त्वंकेनकथंचेहप्राप्तोवानरपुङ्गव।<br>
काचरामेणतेप्रीतिस्तन्मेशंसितुमर्हसि॥5.58.94॥<br>
देविरामस्यभर्तुस्तेसहायोभीमविक्रमः।<br>
सुग्रीवोनामविक्रान्तोवानरेन्द्रोमहाबलः॥5.58.95॥<br>
तस्यमांविद्धिभृत्यंत्वंहनुमन्तमिहागतम्।<br>
भर्त्राऽहंप्रेषितस्तुभ्यंरामेणाक्लिष्टकर्मणा॥5.58.96॥<br>
इदंचपुरुषव्याघ्रःश्रीमान्दाशरथिःस्वयम्।<br>
अङ्गुलीयमभिज्ञानमदात्तुभ्यंयशस्विनि॥5.58.97॥<br>
तदिच्छामित्वयाऽऽज्ञप्तंदेविकिंकरवाण्यहम्।<br>
रामलक्ष्मणयोःपार्श्वंनयामित्वांकिमुत्तरम्॥5.58.98॥<br>
एतच्छ्रुत्वाविदित्वाचसीताजनकनन्दिनी।<br>
आहरावणमुत्साद्यराघवोमांनयत्विति॥5.58.99॥<br>
प्रणम्यशिरसादेवीमहमार्यामनिन्दिताम्।<br>
राघवस्यमनोह्लादमभिज्ञानमयाचिषम्॥5.58.100॥<br>
अथमामब्रवीत्सीतागृह्यतामयमुत्तमः।<br>
मणिर्येनमहाबाहूरामस्त्वांबहुमन्यते॥5.58.101॥<br>
इत्यक्त्वातुवरारोहामणिप्रवरमद्भुतम्।<br>
प्रायच्छत्परमोद्विग्नावाचामांसंदिदेशह॥5.58.102॥<br>
ततस्तस्यैप्रणम्याहंराजपुत्र्यैःसमाहितः।<br>
प्रदक्षिणंपरिक्राममिहाभ्युद्गतमानसः॥5.58.103॥<br>
उत्तरंपुनरेवेदंनिश्चित्यमनसातया।<br>
हनुमन्ममवृत्तान्तंवक्तुमर्हसिराघवे॥5.58.104॥<br>
यथाश्रुत्वैवनचिरात्तावुभौरामलक्ष्मणौ।<br>
सुग्रीवसहितौवीरावुपेयातांतथाकुरु॥5.58.105॥<br>
यद्यन्यथाभवेदेतद्द्वौमासौजीवितंमम।<br>
नमांद्रक्ष्यतिकाकुत्स्थोम्रियेसाऽहमनाथवत्॥5.58.106॥<br>
तच्छ्रुत्वाकरुणंवाक्यंक्रोधोमामभ्यवर्तत।<br>
उत्तरंचमयादृष्टंकार्यशेषमनन्तरम्॥5.58.107॥<br>
ततोऽवर्धतमेकायस्तदापर्वतसन्निभः।<br>
युद्धकाङ्क्षीवनंतच्चविनाशयितुमारभे॥5.58.108॥<br>
तद्भग्नंवनषण्डंतुभ्रान्तत्रस्तमृगद्विजम्।<br>
प्रतिबुद्धानिरीक्षन्तेराक्षस्योविकृताननाः॥5.58.109॥<br>
मांचदृष्ट्वावनेतस्मिन्समागम्यततस्ततः।<br>
ताःसमभ्यागताःक्षिप्रंरावणायाचचक्षिरे॥5.58.110॥<br>
राजन्वनमिदंदुर्गंतवभग्नंदुरात्मना।<br>
वानरेणह्यविज्ञायतववीर्यंमहाबल॥5.58.111॥<br>
दुर्बुद्धेस्तस्यराजेन्द्रतवविप्रियकारिणः।<br>
वधमाज्ञापयक्षिप्रंयथाऽसौविलयंव्रजेत्॥5.58.112॥<br>
तच्छ्रुत्वाराक्षसेन्द्रेणविसृष्टाभृशदुर्जयाः।<br>
राक्षसाःकिङ्करानामरावणस्यमनोनुगाः॥5.58.113॥<br>
तेषामशीतिसाहस्रंशूलमुद्गरपाणिनाम्।<br>
मयातस्मिन्वनोद्देशेपरिघेणनिषूदितम्॥5.58.114॥<br>
तेषांतुहतशेषायेतेगत्वालघुविक्रमाः।<br>
निहतंचमहत्सैन्यंरावणायाचचक्षिरे॥5.58.115॥<br>
तत्रस्थान्राक्षसान्हत्वाशतंस्तम्भेनवैपुनः।<br>
ललामभूतोलङ्कायाःसवैविध्वंसितोमया॥5.58.116॥<br>
ततःप्रहस्तस्यसुतंजम्बुमालिनमादिशत्।<br>
राक्षसैर्बहुभिःसार्धंघोररूपैर्भयानकैः॥5.58.117॥<br>
तमहंबलसम्पन्नंराक्षसंरणकोविदम्।<br>
परिघेणातिघोरेणसूदयामिसहानुगम्॥5.58.118॥<br>
तच्छ्रुत्वाराक्षसेन्द्रस्तुमन्त्रिपुत्रान्महाबलान्॥5.58.119॥<br>
पदातिबलसम्पन्नान्प्रेषयामासरावणः।<br>
परिघेणैवतान्सर्वान्नयामियमसादनम्॥5.58.120॥<br>
मन्त्रिपुत्रान्हताञ्छ्रुत्वासमरेलघुविक्रमान्।<br>
पञ्चसेनाग्रगाञ्छूरान्प्रेषयमासरावणः॥5.58.121॥<br>
तानहंसहसैन्यान्वैसर्वानेवाभ्यसूदयम्।<br>
ततःपुनर्दशग्रीवःपुत्रमक्षंमहाबलम्॥5.58.122॥<br>
बहुभीराक्षसैःसार्धंप्रेषयामासरावणः।<br>
तंतुमन्दोदरीपुत्रंकुमारंरणपण्डितम्॥5.58.123॥<br>
चर्मासिनंशतगुणंभ्रामयित्वाव्यपेषयम्।<br>
तमक्षमागतंभग्नंनिशम्यसदशाननः॥5.58.124॥<br>
ततइन्द्रजितंनामद्वितीयंरावणःसुतम्।<br>
व्यादिदेशसुसंक्रुद्धोबलिनंयुद्धदुर्मदम्॥5.58.125॥<br>
तच्चाप्यहंबलंसर्वंतंचराक्षसपुङ्गवम्।<br>
नष्टौजसंरणेकृत्वापरंहर्षमुपागमम्॥5.58.126॥<br>
महतापिमहाबाहुःप्रत्ययेनमहाबलः।<br>
प्रेषितोरावणेनैवसहवीरैर्मदोत्कटैः॥5.58.127॥<br>
सोऽविषह्यंहिमांबुद्ध्वास्वबलंचावमर्दितम्।<br>
ब्राह्मेणास्त्रेणसतुमांप्राबध्नाच्चातिवेगितः॥5.58.128॥<br>
रज्जुभिश्चाभिबध्नन्तिततोमांतत्रराक्षसाः।<br>
रावणस्यसमीपंचगृहीत्वामामुपानयन्॥5.58.129॥<br>
दृष्ट्वासम्भाषितश्चाहंरावणेनदुरात्मना।<br>
पृष्टश्चलङ्कागमनंराक्षसानांचतंवधम्॥5.58.130॥<br>
तत्सर्वंचमयातत्रसीतार्थमितिजल्पितम्॥5.58.131॥<br>
अस्याहंदर्शनाकांक्षीप्राप्तस्त्वद्भवनंविभो।<br>
मारुतस्यौरसःपुत्रोवानरोहनुमानहम्॥5.58.132॥<br>
*रामदूतंचमांविद्धिसुग्रीवसचिवंकपिम्।<br>
सोऽहंदूत्येनरामस्यत्वत्सकाशमिहागतः॥5.58.133॥<br>
सुग्रीवश्चमहातेजाःसत्वांकुशलमब्रवीत्।<br>
धर्मार्थकामसहितंहितंपथ्यमुवाचच॥5.58.134॥<br>
वसतोऋश्यमूकेमेपर्वतेविपुलद्रुमे।<br>
राघवोरणविक्रान्तोमित्रत्वंसमुपागतः॥5.58.135॥<br>
तेनमेकथितंराज्ञाभार्यामेरक्षसाहृता।<br>
तत्रसाहाय्यमस्माकंकार्यंसर्वात्मनात्वया॥5.58.136॥<br>
मयाचकथितंतस्मैवालिनश्चवधंप्रति।<br>
तत्रसाहाय्यहेतोर्मेसमयंकर्तुमर्हसि॥5.58.137॥<br>
वालिनाहृतराज्येनसुग्रीवेणमहाप्रभुः।<br>
चक्रेऽग्निसाक्षिकंसख्यंराघवःसहलक्ष्मणः॥5.58.138॥<br>
तेनवालिनमुत्पाट्यशरेणैकेनसंयुगे।<br>
वानराणांमहाराजःकृतःसप्लवताप्रभुः॥5.58.139॥<br>
तेनप्रस्थापितस्तुभ्यंसमीपमिहधर्मतः।<br>
क्षिप्रमानीयतांसीतादीयतांराघवायच॥5.58.140॥<br>
यावन्नहरयोवीराविधमन्तिबलंतव॥5.58.141॥<br>
वानराणांप्रभावोहिनकेनविदितःपुरा।<br>
देवतानांसकाशंचयेगच्छन्तिनिमन्त्रिताः॥5.58.142॥<br>
इतिवानरराजस्त्वामाहेत्यभिहितोमया।<br>
मामैक्षतततःक्रुद्धश्चक्षुषाप्रदहन्निव॥5.58.143॥<br>
तेनवध्योऽहमाज्ञप्तोरक्षसारौद्रकर्मणा।<br>
मत्प्रभावमविज्ञायरावणेनदुरात्मना॥5.58.144॥<br>
ततोविभीषणोनामतस्यभ्रातामहामतिः।<br>
तेनराक्षसराजोऽसौयाचितोममकारणात्॥5.58.145॥<br>
नैवंराक्षसशार्दूलत्यज्यतामेषनिश्चयः।<br>
राजशास्त्रव्यपेतोहिमार्गःसंसेव्यतेत्वया॥5.58.146॥<br>
दूतवध्यानदृष्टाहिराजशास्त्रेषुराक्षस।<br>
दूतेनवेदितव्यंचयथार्थंहितवादिना॥5.58.147॥<br>
सुमहत्यपराधेऽपिदूतस्यातुलविक्रम।<br>
विरूपकरणंदृष्टंनवधोऽस्तीतिशास्त्रतः॥5.58.148॥<br>
विभीषणेनैवमुक्तोरावणःसंदिदेशतान्।<br>
राक्षसानेतदेवास्यलाङ्गूलंदह्यतामिति॥5.58.149॥<br>
ततस्तस्यवचःश्रुत्वापुच्छंसमन्ततः।<br>
वेष्टितंशणवल्कैश्चजीर्णैःकार्पासजैःपटैः॥5.58.150॥<br>
तदाऽदह्यन्तमेपुच्छंनिघ्नन्तःकाष्ठमुष्टिभिः।<br>
बद्धस्यबहुभिःपाशैर्यन्त्रितस्यचराक्षसैः॥5.58.151॥<br>
ततस्तेराक्षसाःशूराबद्धंमामग्निसंवृतम्।<br>
अघोषयन्राजमार्गेनगरद्वारमागताः॥5.58.152॥<br>
ततोऽहंसुमहद्रूपंसंक्षिप्यपुनरात्मनः॥5.58.153॥<br>
आयसंपरिघंगृह्यतानिरक्षांस्यसूदयम्।<br>
ततस्तन्नगरद्वारंवेगेनाप्लुतवानहम्॥5.58.154॥<br>
पुच्छेनचप्रदीप्तेनतांपुरींसाट्टगोपुराम्।<br>
दहाम्यहमसम्भ्रान्तोयुगान्ताग्निरिवप्रजाः॥5.58.155॥<br>
विनष्टाजानकीव्यक्तंनह्यदग्धःप्रदृश्यते।<br>
लङ्कायांकश्चिदुद्देशःसर्वाभस्मीकृतापुरी॥5.58.156॥<br>
दहताचमयालङ्कांदग्धासीतानसंशयः।<br>
रामस्यहिमहत्कार्यंमयेदंवितथीकृतम्॥5.58.157॥<br>
इतिशोकसमाविष्टश्चिन्तामहमुपागतः॥5.58.158॥<br>
अथाहंवाचमश्रौषंचारणानांशुभाक्षराम्।<br>
जानकीनचदग्धेतिविस्मयोदन्तभाषिताम्॥5.58.159॥<br>
ततोमेबुद्धिरुत्पन्नाश्रुत्वातामद्भुतांगिरम्।<br>
अदग्द्धाजानकीत्येवंनिमित्तैश्चोपलक्षिता॥5.58.160॥<br>
दीप्यमानेतुलाङ्गूलेनमांदहतिपावकः।<br>
हृदयंचप्रहृष्टंमेवाताःसुरभिगन्धिनः॥5.58.161॥<br>
तैर्निमित्तैश्चदृष्टार्थैःकारणैश्चमहागुणैः।<br>
ऋषिवाक्यैश्चसिद्धार्थैरभवंहृष्टमानसः॥5.58.162॥<br>
पुनर्दृष्ट्वाचवैदेहींविसृष्टश्चतयापुनः॥5.58.163॥<br>
ततःपर्वतमासाद्यतत्रारिष्टमहंपुनः।<br>
प्रतिप्लवनमारेभेयुष्मद्दर्शनकाङ्क्षया॥5.58.164॥<br>
ततःपवनचन्द्रार्कसिद्धगन्धर्वसेवितम्।<br>
पन्थानमहमाक्रम्यभवतोदृष्टवानिह॥5.58.165॥<br>
राघवस्यप्रभावेनभवतांचैवतेजसा।<br>
सुग्रीवस्यचकार्यार्थंमयासर्वमनुष्टितम्॥5.58.166॥<br>
एतत्सर्वंमयातत्रयथावदुपपादितम्।<br>
अत्रयन्नकृतंशेषंतत्सर्वंक्रियतामिति॥5.58.167॥<script>ac.playbackRate=0.5</script>