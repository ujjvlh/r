<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-064-Hanuma_apprises_of_the_discovery_of_Seetha.mp3" type="audio/mpeg"></audio><br>
<br>
<br>
सुग्रीवेणैवमुक्तस्तुहृष्टोदधिमुखःकपिः।<br>
राघवंलक्ष्मणंचैवसुग्रीवंचाभ्यवादयत्॥5.64.1॥<br>
सप्रणम्यचसुग्रीवंराघवौचमहाबलौ।<br>
वानरैःसहितैःशूरैर्दिवमेवोत्पपातह॥5.64.2॥<br>
सयथैवागतःपूर्वंतथैवत्वरितंगतः।<br>
निपत्यगगनाद्भूमौतद्वनंप्रविवेशह॥5.64.3॥<br>
सप्रविष्टोमधुवनंददर्शहरियूथपान्।<br>
विमदानुत्थितान्सर्वान्मेहमानान्मधूदकम्॥5.64.4॥<br>
सतानुपागमद्वीरोबद्ध्वाकरपुटाञ्जलिम्।<br>
उवाचवचनंश्लक्ष्णमिदंहृष्टवदङ्गदम्॥5.64.5॥<br>
सौम्यरोषोनकर्तव्योयदेभिरभिवारितः।<br>
अज्ञानाद्रक्षिभिःक्रोधाद्भवन्तःप्रतिषेधिताः॥5.64.6॥<br>
युवराजस्त्वमीशश्चवनस्यास्यमहाबल।<br>
मौर्ख्यात्पूर्वंकृतोदोषस्तंभवान्क्षन्तुमर्हति॥5.64.7॥<br>
आख्यातंहिमयागत्वापितृव्यस्यतवानघ।<br>
इहोपयातंसर्वेषामेतेषांवनचारिणाम्॥5.64.8॥<br>
सत्वदागमनंश्रुत्वासहैभिर्हरियूथपैः।<br>
प्रहृष्टोनतुरुष्टोऽसौवनंश्रुत्वाप्रधर्षितम्॥5.64.9॥<br>
प्रहृष्टोमांपितृव्यस्तेसुग्रीवोवानरेश्वरः।<br>
शीघ्रंप्रेषयसर्वांस्तानितिहोवाचपार्थिवः॥5.64.10॥<br>
श्रुत्वादधिमुखस्येदंवचनंश्लक्ष्णमङ्गदः।<br>
अब्रवीत्तान्हरिश्रेष्ठोवाक्यंवाक्यविशारदः॥5.64.11॥<br>
शङ्केश्रुतोऽयंवृत्तान्तोरामेणहरियूथपाः।<br>
तत्क्षमंनेहनःस्थातुंकृतेकार्येपरन्तपाः॥5.64.12॥<br>
पीत्वामधुयथाकामंविश्रान्तावनचारिणः।<br>
किंशेषंगमनंतत्रसुग्रीवोयत्रमेगुरुः॥5.64.13॥<br>
सर्वेयथामांवक्ष्यन्तिसमेत्यहरियूथपाः।<br>
तथाऽस्मिकर्ताकर्तव्येभवद्भिःपरवानहम्॥5.64.14॥<br>
नाज्ञापयितुमीशोऽहंयुवराजोऽस्मियद्यपि।<br>
अयुक्तंकृतकर्माणोयूयंधर्षयितुंमया॥5.64.15॥<br>
ब्रुवतश्चाङ्गदश्यैवंश्रुत्वावचनमव्ययम्।<br>
प्रहृष्टमनसोवाक्यमिदमूचुर्वनौकसः॥5.64.16॥<br>
एवंवक्ष्यतिकोराजन्प्रभुःसन्वानरर्षभ।<br>
ऐश्वर्यमदमत्तोहिसर्वोऽहमितिमन्यते॥5.64.17॥<br>
तवचेदंसुसदृशंवाक्यंनान्यस्यकस्यचित्।<br>
सन्नतिर्हितवाख्यातिभविष्यच्छुभयोग्यताम्॥5.64.18॥<br>
सर्वेवयमपिप्राप्तास्तत्रगन्तुंकृतक्षणाः।<br>
सयत्रहरिवीराणांसुग्रीवःपतिरव्ययः॥5.64.19॥<br>
त्वयाह्यनुक्तैर्हरिभिर्नैवशक्यंपदात्पदम्।<br>
क्वचिद्गन्तुंहरिश्रेष्ठब्रूमःसत्यमिदंतुते॥5.64.20॥<br>
एवंतुवदतांतेषामङ्गदःप्रत्यभाषत।<br>
बाढंगच्छामइत्युक्त्वाखमुत्पेतुर्महाबलाः॥5.64.21॥<br>
उत्पतन्तमनूत्पेतुःसर्वेतेहरियूथपाः।<br>
कृत्वाऽऽकाशंनिराकाशंयन्त्रोत्क्षिप्ताइवाचलाः॥5.64.22॥<br>
तेऽम्बरंसहसोत्पत्यवेगवन्तःप्लवङ्गमाः।<br>
विनदन्तोमहानादंघनावातेरितायथा॥5.64.23॥<br>
अङ्गदेसमनुप्राप्तेसुग्रीवोवानराधिपः।<br>
उवाचशोकोपहतंरामंकमललोचनम्॥5.64.24॥<br>
समाश्वसिहिभद्रतेदृष्टादेवीनसंशयः।<br>
नागन्तुमिहशक्यंतैरतीतेसमयेहिनः॥5.64.25॥<br>
नमत्सकाशमागच्छेत्कृत्येहिविनिपातिते।<br>
युवराजोमहाबाहुःप्लवतांप्रवरोऽङ्गदः॥5.64.26॥<br>
यद्यप्यकृतकृत्यानामीदृशःस्यादुपक्रमः।<br>
भवेत्सदीनवदनोभ्रान्तविप्लुतमानसः॥5.64.27॥<br>
पितृपैतामहंचैतत्पूर्वकैरभिरक्षितम्।<br>
नमेमधुवनंहन्यादहृष्टःप्लवगेश्वरः॥5.64.28॥<br>
कौसल्यासुप्रजारामसमाश्वसिहिसुव्रत।<br>
दृष्टादेवीनसन्देहोनचान्येनहनूमता॥5.64.29॥<br>
हनूमतिहिसिद्धिश्चमतिश्चमतिसत्तम।<br>
व्यवसायश्चवीर्यंचसूर्यतेजइवध्रुवम्॥5.64.30॥<br>
जाम्बवान्यत्रनेतास्यादङ्गदश्चबलेश्वरः।<br>
हनुमांश्चाप्यधिष्ठातानतस्यगतिरन्यथा॥5.64.31॥<br>
माभूश्चिन्तासमायुक्तःसम्प्रत्यमितविक्रम॥5.64.32॥<br>
हनुमत्कर्मदृप्तानांनर्दतांकाननौकसाम्।<br>
किष्किन्धामुपयातानांसिद्धिंकथयतामिव॥5.64.33॥<br>
ततःश्रुत्वानिनादंतंकपीनांकपिसत्तमः।<br>
आयताञ्चितलाङ्गूलःसोऽभवद्धृष्टमानसः॥5.64.34॥<br>
आजग्मुस्तेऽपिहरयोरामदर्शनकांक्षिणः।<br>
अङ्गदंपुरतःकृत्वाहनूमन्तंचवानरम्॥5.64.35॥<br>
तेऽङ्गदप्रमुखावीराःप्रहृष्टाश्चमुदाऽन्विताः।<br>
निपेतुर्हरिराजस्यसमीपेराघवस्यच॥5.64.36॥<br>
हनुमांश्चमहाबाहुःप्रणम्यशिरसाततः।<br>
नियतामक्षतांदेवींराघवायन्यवेदयत्॥5.64.37॥<br>
निश्चितार्थस्ततस्तस्मिन्सुग्रीवःपवनात्मजे।<br>
लक्ष्मणःप्रीतिमान्प्रीतंबहुमानादवैक्षत॥5.64.38॥<br>
प्रीत्याचरममाणोऽथराघवःपरवीरहा।<br>
बहुमानेनमहताहनुमन्तमवैक्षत॥5.64.39॥<script>ac.playbackRate=0.5</script>