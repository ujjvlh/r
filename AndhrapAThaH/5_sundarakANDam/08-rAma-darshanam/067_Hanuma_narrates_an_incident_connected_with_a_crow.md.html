<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-067-Hanuma_narrates_an_incident_connected_with_a_crow.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
एवमुक्तस्तुहनुमान्राघवेणमहात्मना।<br>
सीतायाभाषितंसर्वंन्यवेदयतराघवे॥5.67.1॥<br>
इदमुक्तवतीदेवीजानकीपुरुषर्षभ।<br>
पूर्ववृत्तमभिज्ञानंचित्रकूटेयथातथम्॥5.67.2॥<br>
सुखसुप्तात्वयासार्धंजानकीपूर्वमुत्थिता।<br>
वायसःसहसोत्पत्यविररादस्तनान्तरे॥5.67.3॥<br>
पर्यायेणचसुप्तस्त्वंदेव्यङ्केभरताग्रज।<br>
पुनश्चकिलपक्षीसदेव्याजनयतिव्यथाम्॥5.67.4॥<br>
पुनःपुनरुपागम्यविररादभृशंकिल।<br>
ततस्त्वंबोधितस्तस्याःशोणितेनसमुक्षितः॥5.67.5॥<br>
वायसेनचतेनैवसततंबाध्यमानया।<br>
बोधितःकिलदेव्यात्वंसुखसुप्तःपरन्तप॥5.67.6॥<br>
तांतुदृष्ट्वामहाबाहोदारितांचस्तनान्तरे।<br>
आशीविषइवक्रुद्धोनिःश्वसन्नभ्यभाषथाः॥5.67.7॥<br>
नखाग्रैःकेनतेभीरुदारितंतुस्तनान्तरम्।<br>
कःक्रीडतिसरोषेणपञ्चवक्त्रेणभोगिना॥5.67.8॥<br>
निरीक्षमाणःसहसावायसंसमवैक्षथाः।<br>
नखैःसरुधिरैस्तीक्ष्णैस्तामेवाभिमुखंस्थितम्॥5.67.9॥<br>
सुतःकिलसशक्रस्यवायसःपततांवरः।<br>
धरान्तरचरःशीघ्रंपवनस्यगतौसमः॥5.67.10॥<br>
ततस्तस्मिन्महाबाहोकोपसंवर्तितेक्षणः।<br>
वायसेत्वंकृथाःक्रूरांमतिंमतिमतांवर॥5.67.11॥<br>
सदर्भंसंस्तराद्गृह्यब्रह्मास्त्रेणह्ययोजयः।<br>
सदीप्तइवकालाग्निर्जज्वालाभिमुखःखगम्॥5.67.12॥<br>
क्षिप्तवांस्त्वंप्रदीप्तंहिदर्भंतंवायसंप्रति।<br>
ततस्तुवायसंदीप्तःसदर्भोऽनुजगामह॥5.67.13॥<br>
सपित्राचपरित्यक्तःसुरैश्चसमहर्षिभिः।<br>
त्रिल्लोकान्संपरिक्रम्यत्रातारंनाधिगच्छति॥5.67.14॥<br>
पुनरेवागतस्त्रस्तस्त्वकाशमरिन्दम।<br>
सतंनिपतितंभूमौशरण्यःशरणागतम्॥5.67.15॥<br>
वधार्हमपिकाकुत्स्थकृपयापर्यपालयः॥5.67.16॥<br>
मोघमस्त्रंनशक्यंतुकर्तुमित्येवराघव।<br>
भवांस्तस्याक्षिकाकस्यहिनस्तिस्मसदक्षिणम्॥5.67.17॥<br>
रामत्वांसनमस्कृत्यराज्ञेदशरथायच।<br>
विसृष्टस्तुतदाकाकःप्रतिपेदेस्वमालयम्॥5.67.18॥<br>
एवमस्त्रविदांश्रेष्ठःसत्त्ववाञ्छीलवानपि।<br>
किमर्थमस्त्रंरक्षस्सुनयोजयतिराघवः॥5.67.19॥<br>
ननागानापिगन्धर्वानासुरानमरुद्गणाः।<br>
नचसर्वेरणेशक्तारामंप्रतिसमासितुम्॥5.67.20॥<br>
तस्यवीर्यवतःकश्चिद्यद्यस्तिमयिसम्भ्रमः।<br>
क्षिप्रंसुनिशितैर्बाणैर्हन्यतांयुधिरावणः॥5.67.21॥<br>
भ्रातुरादेशमाज्ञायलक्ष्मणोवापरन्तपः।<br>
सकिमर्थंनरवरोनमांरक्षतिराघवः॥5.67.22॥<br>
शक्तौतौपुरुषव्याघ्रौवाय्वग्निसमतेजसौ।<br>
सुराणामपिदुर्धर्षौकिमर्थंमामुपेक्षतः॥5.67.23॥<br>
ममैवदुष्कृतंकिंचिन्महदस्तिनसंशयः।<br>
समर्थोसहितौयन्मांनावेक्षेतेपरन्तपौ॥5.67.24॥<br>
वैदेह्यावचनंश्रुत्वाकरुणंसाश्रुभाषितम्।<br>
पुनरप्यहमार्यांतामिदंवचनमब्रुवम्॥5.67.25॥<br>
त्वच्छोकविमुखोरामोदेविसत्येनतेशपे।<br>
रामेदुःखाभिभूतेतुलक्ष्मणःपरितप्यते॥5.67.26॥<br>
कथंचिद्भवतीदृष्टानकालःपरिशोचितुम्।<br>
इममुहूर्तंदुःखानामन्तंद्रक्ष्यसिभामिनि॥5.67.27॥<br>
तावुभौनरशार्दूलौराजपुत्रावनिन्दितौ।<br>
त्वद्दर्शनकृतोत्साहौलङ्कांभस्मीकरिष्यतः॥5.67.28॥<br>
हत्वाचसमरेरौद्ररावणसहबान्धवम्।<br>
राघवस्त्वांवरारोहेस्वांपुरींनयतेध्रुवम्॥5.67.29॥<br>
यत्तुरामोविजानीयादभिज्ञानमनिन्दिते।<br>
प्रीतिसञ्जननंतस्यप्रदातुंत्वमिहार्हसि॥5.67.30॥<br>
साऽभिवीक्ष्यदिशःसर्वावेण्युद्ग्रथनमुत्तमम्।<br>
मुक्त्वावस्त्राद्ददौमह्यंमणिमेतंमहाबल॥5.67.31॥<br>
प्रतिगृह्यमणिंदिव्यंतवहेतोरघूद्वह।<br>
शिरसातांप्रणम्यार्यामहमागमनेत्वरे॥5.67.32॥<br>
गमनेचकृतोत्साहमवेक्ष्यवरवर्णिनी।<br>
विवर्धमानंचहिमामुवाचजनकात्मजा॥5.67.33॥<br>
अश्रुपूर्णमुखीदीनाबाष्पसन्दिग्धभाषिणी।<br>
ममोत्पतनसम्भ्रान्ताशोकवेगसमाहता॥5.67.34॥<br>
हनुमन्सिंहसङ्काशावुभौतौरामलक्ष्मणौ।<br>
सुग्रीवंचसहामात्यसर्वान्ब्रूयाह्यनामयम्॥5.67.35॥<br>
यथाचसमहाबाहुर्मांतारयतिराघवः।<br>
असमाद्दुःखाम्बुसंरोधात्त्वंसमाधातुमर्हसि॥5.67.36॥<br>
इमंचतीव्रंममशोकवेगंरक्षोभिरेभिःपरिभर्त्सनंच।<br>
ब्रूयास्तुरामस्यगतःसमीपंशिवश्चतेऽध्वाऽस्तुहरिप्रवीर॥5.67.37॥<br>
एतत्तवार्यानृपराजसिंहसीतावचःप्राहविषादपूर्वम्।<br>
एतच्चबुद्ध्वागदितंमयात्वंश्रद्धत्स्वसीतांकुशलांसमग्राम्॥5.67.38॥</div></div><script>ac.playbackRate=0.5</script></body>
</html>