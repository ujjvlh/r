<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-057-Hanuma_leaps_from_Lanka_and_touches_Mount_Mainaka.mp3" type="audio/mpeg"></audio><br>
<br>
<br>
सचन्द्रकुमुदंरम्यंसार्ककारण्डवंशुभम्।<br>
तिष्यश्रवणकादम्बमभ्रशैवालशाद्वलम्॥5.57.1॥<br>
पुलर्वसुमहामीनंलोहिताङ्गमहाग्रहम्।<br>
ऐरावतमहाद्वीपंस्वातीहंसविलोलितम्॥5.57.2॥<br>
वातसङ्घातजातोर्मिचन्द्रांशुशिशिराम्बुमत्।<br>
भुजङ्गयक्षगन्धर्वप्रबुद्धकमलोत्पलम्॥5.57.3॥<br>
हनुमान्मारुतगतिर्महानौरिवसागरम्।<br>
अपारमपरिश्रान्तःपुप्लुवेगगनार्णवम्॥5.57.4॥<br>
ग्रसमानइवाकाशंताराधिपमिवोल्लिखन्।<br>
हरन्निवसनक्षत्रंगगनंसार्कमण्डलम्॥5.57.5॥<br>
मारुतस्यात्मजःश्रीमान्कपिर्व्योमचरोमहान्।<br>
हनुमान्मेघजालानिविकर्षन्निवगच्छति॥5.57.6॥<br>
पाण्डरारुणवर्णानिनीलमाञ्जिष्ठकानिच।<br>
हरितारुणवर्णानिमहाभ्राणिचकाशिरे॥5.57.7॥<br>
प्रविशन्नभ्रजालानिनिष्पतंश्चपुनःपुनः।<br>
प्रच्छन्नश्चप्रकाशश्चचन्द्रमाइवलक्ष्यते॥5.57.8॥<br>
विविधाभ्रघनापन्नगोचरोधवलाम्बरः।<br>
दृश्यादृश्यतनुर्वीरस्तदाचन्द्रायतेऽम्बरे॥5.57.9॥<br>
तार्क्ष्यायमाणोगगनेबभासेवायुनन्दनः।<br>
दारयन्मेघवृन्दानिनिष्पतंश्चपुनःपुनः॥5.57.10॥<br>
नदन्नादेनमहतामेघस्वनमहास्वनः।<br>
प्रवरान्राक्षसान्हत्वानामविश्राव्यचात्मनः॥5.57.11॥<br>
आकुलांनगरींकृत्वाव्यथयित्वाचरावणम्।<br>
अर्दयित्वाबलंघोरंवैदेहीमभिवाद्यच॥5.57.12॥<br>
आजगाममहातेजाःपुनर्मध्येनसागरम्॥5.57.13॥<br>
पर्वतेन्द्रंसुनाभंचसमुपस्पृश्यवीर्यवान्।<br>
ज्यामुक्तइवनाराचोमहावेगोऽभ्युपागतः॥5.57.14॥<br>
सकिंचिदनुसंप्राप्तःसमालोक्यमहागिरिम्।<br>
महेन्द्रमेघसङ्काशंननादहरिपुङ्गवः॥5.57.15॥<br>
सपूरयामासकपिर्दिशोदशसमन्ततः।<br>
नदन्नादेनमहतामेघस्वनमहास्वनः॥5.57.16॥<br>
सतंदेशमनुप्राप्तःसुहृद्दर्शनलालसः।<br>
ननादहरिशाद्रूलोलाङ्गूलंचाप्यकम्पयत्॥5.57.17॥<br>
तस्यनानद्यमानस्यसुपर्णचरितेपथि।<br>
फलतीवास्यघोषेणगगनंसार्कमण्डलम्॥5.57.18॥<br>
येतुतत्रोत्तरेतीरेसमुद्रस्यमहाबलाः।<br>
पूर्वंसंविष्ठिताःशूरावायुपुत्रदिदृक्षवः॥5.57.19॥<br>
महतोवायुनुन्नस्यतोयदस्येवगर्जितम्।<br>
शुश्रुवुस्तेतदाघोषमूरुवेगंहनूमतः॥5.57.20॥<br>
तेदीनमनसःसर्वेशुश्रुवुःकाननौकसः।<br>
वानरेन्द्रस्यनिर्घोषंपर्जन्यनिनदोपमम्॥5.57.21॥<br>
निशम्यनदतोनादंवानरास्तेसमन्ततः।<br>
बभूवुरुत्सुकाःसर्वेसुहृद्दर्शनकाङ्क्षिणः॥5.57.22॥<br>
जाम्बवान्सहरिश्रेष्ठःप्रीतिसंहृष्टमानसः।<br>
उपामन्त्र्यहरीन्सर्वानिदंवचनमब्रवीत्॥5.57.23॥<br>
सर्वथाकृतकार्योऽसौहनूमान्नात्रसंशयः।<br>
नह्यस्याकृतकार्यस्यनादएवंविधोभवेत्॥5.57.24॥<br>
तस्यबाहूरुवेगंचनिनादंचमहात्मनः।<br>
निशम्यहरयोहृष्टाःसमुत्पेतुस्ततस्ततः॥5.57.25॥<br>
तेनगाग्रान्नगाग्राणिशिखराच्छिखराणिच।<br>
प्रहृष्टाःसमपद्यन्तहनूमन्तंदिदृक्षवः॥5.57.26॥<br>
तेप्रीताःपादपाग्रेषुगृह्यशाखाःसुविष्ठिताः।<br>
वासांसीवप्रशाखाश्चसमाविध्यन्तवानराः॥5.57.27॥<br>
गिरिगह्वरसंलीनोयथागर्जतिमारुतः।<br>
एवंजगर्जबलवान्हनूमान्मारुतात्मजः॥5.57.28॥<br>
तमभ्रघनसङ्काशमापतन्तंमहाकपिम्।<br>
दृष्ट्वातेवानराःसर्वेतस्थुःप्राञ्जलयस्तदा॥5.57.29॥<br>
ततस्तुवेगवांस्तस्यगिरेर्गिरिनिभःकपिः।<br>
निपपातमहेन्द्रस्यशिखरेपादपाकुले॥5.57.30॥<br>
हर्षेणापूर्यमाणोऽसौरम्येपर्वतनिर्झरे।<br>
छिन्नपक्षइवाकाशात्पपातधरणीधरः॥5.57.31॥<br>
हनूमन्तंमहात्मानंपरिवार्योपतस्थिरे।<br>
परिवार्यचतेसर्वेपरांप्रीतिमुपागताः॥5.57.32॥<br>
उपायनानिचादायमूलानिचफलानिच।<br>
प्रत्यर्चयन्हरिश्रेष्ठंहरयोमारुतात्मजम्॥5.57.33॥<br>
हनुमांस्तुगुरून्वृद्धान्जाम्बवत्प्रमुखांस्तदा।<br>
कुमारमङ्गदंचैवसोऽवन्दतमहाकपिः॥5.57.34॥<br>
सताभ्यांपूजितःपूज्यःकपिभिश्चप्रसादितः।<br>
दृष्टासीतेतिविक्रान्तःसंक्षेपेणन्यवेदयत्॥5.57.35॥<br>
निषसादचहस्तेनगृहीत्वावालिनःसुतम्।<br>
रमणीयेवनोद्देशेमहेन्द्रस्यगिरेस्तदा॥5.57.36॥<br>
हनुमानब्रवीद्धृष्टस्तदातान्वानरर्षभान्॥5.57.37॥<br>
अशोकवनिकासंस्थादृष्टासाजनकात्मजा।<br>
रक्ष्यमाणासुघोराभीराक्षसीभिरनिन्दिता॥5.57.38॥<br>
एकवेणीधराबालारामदर्शनलालसा।<br>
उपवासपरिश्रान्ताजटिलामलिनाकृशा॥5.57.39॥<br>
ततोदृष्टेतिवचनंमहार्थममृतोपमम्।<br>
निशम्यमारुतेःसर्वेमुदितावानराभवन्॥5.57.40॥<br>
क्ष्वेलन्त्यन्येनदन्त्यन्येगर्जन्त्यन्येमहाबलाः।<br>
चक्रुःकिलिकिलामन्येप्रतिगर्जन्तिचापरे॥5.57.41॥<br>
केचिदुच्छ्रितलाङ्गूलाःप्रहृष्टाःकपिकुञ्जराः।<br>
अञ्चितायतदीर्घाणिलांगूलानिप्रविव्यधुः॥5.57.42॥<br>
अपरेचहनूमन्तंवानरावारणोपमम्।<br>
आप्लुत्यगिरिशृङ्गेभ्यःसंस्पृशन्तिस्महर्षिताः॥5.57.43॥<br>
उक्तवाक्यंहनूमन्तमङ्गदस्तमथाब्रवीत्।<br>
सर्वेषांहरिवीराणांमध्येवचनमुत्तमम्॥5.57.44॥<br>
सत्त्वेवीर्येनतेकश्चित्समोवानरविद्यते।<br>
यदवप्लुत्यविस्तीर्णंसागरंपुनरागतः॥5.57.45॥<br>
अहोस्वामिनितेभक्तिरहोवीर्यमहोधृतिः।<br>
दिष्ट्यादृष्टात्वयादेवीरामपत्नीयशस्विनी॥5.57.46॥<br>
दिष्ट्यात्यक्ष्यतिकाकुत्स्थःशोकंसीतावियोगजम्।<br>
ततोऽङ्गदंहनूमन्तंजाम्बवन्तंचवानराः॥5.57.47॥<br>
परिवार्यप्रमुदिताभेजिरेविपुलाःशिलाः।<br>
श्रोतुकामाःसमुद्रस्यलङ्घनंवानरोत्तमाः॥5.57.48॥<br>
दर्शनंचापिलङ्कायाःसीतायारावणस्यच।<br>
तस्थुःप्राञ्जलयःसर्वेहनुमद्वदनोन्मुखाः॥5.57.49॥<br>
तस्थौतत्राङ्गदःश्रीमान्वानरैर्बहुभिर्वृतः।<br>
उपास्यमानोविबुधैर्दिविदेवपतिर्यथा॥5.57.50॥<br>
हनूमताकीर्तिमतायशस्विनातथाऽङ्गदेनाङ्गदबद्धबाहुना।<br>
मुदातदाध्यासितमुन्नतंमहन्महीधराग्रंज्वलितंश्रियाऽभवत्॥5.57.51॥<script>ac.playbackRate=0.5</script>