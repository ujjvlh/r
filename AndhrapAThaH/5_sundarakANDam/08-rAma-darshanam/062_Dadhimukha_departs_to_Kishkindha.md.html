<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-062-Dadhimukha_departs_to_Kishkindha.mp3" type="audio/mpeg"></audio><br>
<br>
<br>
अव्यग्रमनसोयूयंमधुसेवतवानराः।<br>
अहमावारयिष्यामियुष्माकंपरिपन्थिनः॥5.62.1॥<br>
श्रुत्वाहनुमतोवाक्यंहरीणांप्रवरोऽङ्गदः।<br>
प्रत्युवाचप्रसन्नात्मापिबन्तुहरयोमधु॥5.62.2॥<br>
अवश्यंकृतकार्यस्यवाक्यंहनुमतोमया।<br>
अकार्यमपिकर्तव्यंकिमङ्गपुनरीदृशम्॥5.62.3॥<br>
अङ्गदस्यमुखाच्छ्रुत्वावचनंवानरर्षभाः।<br>
साधुसाध्वितिसंहृष्टावानराःप्रत्यपूजयन्॥5.62.4॥<br>
पूजयित्वाऽङ्गदंसर्वेवानरावानरर्षभम्।<br>
जग्मुर्मधुवनंयत्रनदीवेगाइवद्रुतम्॥5.62.5॥<br>
तेप्रविष्टामधुवनंपालानाक्रम्यवीर्यतः॥5.62.6॥<br>
अतिसर्गाच्चपटवोदृष्ट्वाश्रुत्वाचमैथिलीम्।<br>
पपुःसर्वेमधुतदारसवत्फलमाददुः॥5.62.7॥<br>
उत्पत्यचततःसर्वेवनपालान्समागतान्।<br>
ताडयन्तिस्मशतशःसक्तान्मधुवनेतदा॥5.62.8॥<br>
मधूनिद्रोणमात्राणिबाहुभिःपरिगृह्यते।<br>
पिबन्तिसहिताःसर्वेनिघ्नन्तिस्मतथाऽपरे॥5.62.9॥<br>
केचित्पीत्वाऽपविध्यन्तिमधूनिमधुपिङ्गलाः।<br>
मधूच्छिष्टेनकेचिच्चजघ्नुरन्योन्यमुत्कटाः॥5.62.10॥<br>
अपरेवृक्षमूलेतुशाखांगृह्यव्यवस्थिताः।<br>
अत्यर्थंचमदग्लानाःपर्णान्यास्तीर्यशेरते॥5.62.11॥<br>
उन्मत्तभूताःप्लवगामधुमत्ताश्चहृष्टवत्।<br>
क्षिपन्तिचतदाऽन्योन्यंस्खलन्तिचतथाऽपरे॥5.62.12॥<br>
केचित्क्ष्वेलांप्रकुर्वन्तिकेचित्कूजन्तिहृष्टवत्।<br>
हरयोमधुनामत्ताःकेचित्सुप्तामहीतले॥5.62.13॥<br>
कृत्वाकेचिद्धसन्त्यन्येकेचित्कुर्वन्तिचेतरत्।<br>
कृत्वाकेचिद्वदन्त्यन्येकेचिद्बुद्ध्यन्तिचेतरत्॥5.62.14॥<br>
येऽप्यत्रमधुपालाःस्युःप्रेष्यादधिमुखस्यतु।<br>
तेऽपितैर्वानरैर्भीमैःप्रतिषिद्धादिशोगताः॥5.62.15॥<br>
जानुभिस्तुप्रकृष्टाश्चदेवमार्गंप्रदर्शिताः।<br>
अब्रुवन्परमोद्विग्नागत्वादधिमुखंवचः॥5.62.16॥<br>
हनूमतादत्तवरैर्हतंमधुवनंबलात्।<br>
वयंचजानुभिःकृष्टादेवमार्गंचदर्शिताः॥5.62.17॥<br>
ततोदधिमुखःक्रुद्धोवनपस्तत्रवानरः।<br>
हतंमधुवनंश्रुत्वासान्त्वयामासतान्हरीन्॥5.62.18॥<br>
इहागच्छतगच्छामोवानरान्बलदर्पितान्।<br>
बलेनवारयिष्यामोमधुभक्षयतोवयम्॥5.62.19॥<br>
श्रुत्वादधिमुखस्येदंवचनंवानरर्षभाः।<br>
पुनर्वीरामधुवनंतेनैवसहसाययुः॥5.62.20॥<br>
मध्येचैषांदधिमुखःप्रगृह्यतरसातरुम्।<br>
समभ्यधावद्वेगेनतेचसर्वेप्लवङ्गमाः॥5.62.21॥<br>
तेशिलाःपादपांश्चापिपर्वतांश्चापिवानराः।<br>
गृहीत्वाऽभ्यगमन्क्रुद्धायत्रतेकपिकुञ्जराः॥5.62.22॥<br>
तेस्वामिवचनंवीराहृदयेष्ववसज्यतत्।<br>
त्वरयाह्यभ्यधावन्तसालतालशिलायुधाः॥5.62.23॥<br>
वृक्षस्थांश्चतलस्थांश्चवानरान्बलदर्पितान्।<br>
अभ्यक्रामंस्ततोवीराःपालास्तत्रसहस्रशः॥5.62.24॥<br>
अथदृष्ट्वादधिमुखंक्रुद्धंवानरपुङ्गवाः।<br>
अभ्यधावन्तवेगेनहनुमत्प्रमुखास्तदा॥5.62.25॥<br>
तंसवृक्षंमहाबाहुमापतन्तंमहाबलम्।<br>
आर्यकंप्राहरत्तत्रबाहुभ्यांकुपितोऽङ्गदः॥5.62.26॥<br>
मदान्धश्चनवेदैनमार्यकोऽयंममेतिसः।<br>
अथैनंनिष्पिपेषाशुवेगवद्वसुधातले॥5.62.27॥<br>
सभग्नबाहूरुभुजोविह्वलःशोणितोक्षितः।<br>
मुमोहसहसावीरोमुहूर्तंकपिकुञ्जरः॥5.62.28॥<br>
ससमाश्वस्यसहसासंक्रुद्धोराजमातुलः।<br>
वानरान्वारयामासदण्डेनमधुमोहितान्॥5.62.29॥<br>
सकथंचिद्विमुक्तस्तैर्वानरैर्वानरर्षभः।<br>
उवाचैकान्तमाश्रित्यभृत्यान्स्वान्समुपागतान्॥5.62.30॥<br>
एतेतिष्ठन्तुगच्छामोभर्तानोयत्रवानरः।<br>
सुग्रीवोविपुलग्रीवःसहरामेणतिष्ठति॥5.62.31॥<br>
सर्वंचैवाङ्गदेदोषंश्रावयिष्यामिपार्थिवे।<br>
अमर्षीवचनंश्रुत्वाघातयिष्यतिवानरान्॥5.62.32॥<br>
इष्टंमधुवनंह्येतत्सुग्रीवस्यमहात्मनः।<br>
पितृपैतामहंदिव्यंदेवैरपिदुरासदम्॥5.62.33॥<br>
सवानरानिमान्सर्वान्मधुलुब्धान्गतायुषः।<br>
घातयिष्यतिदण्डेनसुग्रीवःससुहृज्जनान्॥5.62.34॥<br>
वध्याह्येतेदुरात्मानोनृपाज्ञापरिभाविनः।<br>
अमर्षप्रभवोरोषःसफलोनोभविष्यति॥5.62.35॥<br>
एवमुक्त्वादधिमुखोवनपालान्महाबलः।<br>
जगामसहसोत्पत्यवनपालैःसमन्वितः॥5.62.36॥<br>
निमेषान्तरमात्रेणसहिप्राप्तोवनालयः।<br>
सहस्रांशुसुतोधीमान्सुग्रीवोयत्रवानरः॥5.62.37॥<br>
रामंचलक्ष्मणंचैवदृष्ट्वासुग्रीवमेवच।<br>
समप्रतिष्ठांजगतीमाकाशान्निपपातह॥5.62.38॥<br>
सन्निपत्यमहावीर्यःसर्वैस्तैःपरिवारितः।<br>
हरिर्दधिमुखःपालैःपालानांपरमेश्वरः॥5.62.39॥<br>
सदीनवदनोभूत्वाकृत्वाशिरसिचाञ्जलिम्।<br>
सुग्रीवस्यशुभौमूर्ध्नाचरणौप्रत्यपीडयत्॥5.62.40॥<script>ac.playbackRate=0.5</script>