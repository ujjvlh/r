<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-063-Dadhimukha_reports_Madhuvana_destruction_to_Sugreeva.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
ततोमूर्ध्नानिपतितंवानरंवानरर्षभः।<br>
दृष्ट्वैवोद्विग्नहृदयोवाक्यमेतदुवाचह॥5.63.1॥<br>
उत्तिष्ठोत्तिष्ठकस्मात्त्वंपादयोःपतितोमम।<br>
अभयंतेभवेद्वीरसर्वमेवाभिधीयताम्॥5.63.2॥<br>
सतुविश्वासितस्तेनसुग्रीवेणमहात्मना।<br>
उत्थायसुमहाप्राज्ञोवाक्यंदधिमुखोऽब्रवीत्॥5.63.3॥<br>
नैवर्क्षरजसाराजन्नत्वयानापिवालिना।<br>
वनंनिसृष्टपूर्वंहिभक्षितंतच्चवानरैः॥5.63.4॥<br>
एभिःप्रधर्षिताश्चैववानरावनरक्षिभिः।<br>
मधून्यचिन्तयित्वेमान्भक्षयन्तिपिबन्तिच॥5.63.5॥<br>
शिष्टमत्रापविध्यन्तिभक्षयन्तितथाऽपरे।<br>
निवार्यमाणास्तेसर्वेभ्रूवौवैदर्शयन्तिहि॥5.63.6॥<br>
इमेहिसंरब्धतरास्तथातैःसंप्रधर्षिताः।<br>
वारयन्तोवनातस्मात्क्रुद्वैर्वानरपुङ्गवैः॥5.63.7॥<br>
ततस्तैर्बहुभिर्वीरैर्वानरैर्वानरर्षभः।<br>
संरक्तनयनैःक्रोधाद्धरयःप्रविचालिताः॥5.63.8॥<br>
पाणिभिर्निहताःकेचित्केचिज्जानुभिराहताः।<br>
प्रकृष्टाश्चयथाकामंदेवमार्गंचदर्शिताः॥5.63.9॥<br>
एवमेतेहताःशूरास्त्वयितिष्ठतिभर्तरि।<br>
कृत्स्नंमधुवनंचैवप्रकामंतैःप्रभक्ष्यते॥5.63.10॥<br>
एवंविज्ञाप्यमानंतंसुग्रीवंवानरर्षभम्।<br>
अपृच्छत्तंमहाप्राज्ञोलक्ष्मणःपरवीरहा॥5.63.11॥<br>
किमयंवानरोराजन्वनपःप्रत्युपस्थितः।<br>
कंचार्थमभिनिर्दिश्यदुःखितोवाक्यमब्रवीत्॥5.63.12॥<br>
एवमुक्तस्तुसुग्रीवोलक्ष्मणेनमहात्मना।<br>
लक्ष्मणंप्रत्युवाचेदंवाक्यंवाक्यविशारदः॥5.63.13॥<br>
आर्यलक्ष्मणसंप्राहवीरोदधिमुखःकपिः।<br>
अङ्गदप्रमुखैर्वीरैर्भक्षितंमधुवानरैः॥5.63.14॥<br>
विचित्यदक्षिणामाशामागतैर्हरिपुङ्गवैः॥5.63.15॥<br>
नैषामकृतकृत्यानामीदृशःस्यादुपक्रमः।<br>
आगतैश्चप्रमथितंयथामधुवनंहितैः॥5.63.16॥<br>
धर्षितंचवनंकृत्स्नमुपयुक्तंचवानरैः॥5.63.17॥<br>
दृष्टादेवीनसन्देहोनचान्येनहनूमता।<br>
नह्यन्यःसाधनेहेतुःकर्मणोऽस्यहनूमतः॥5.63.18॥<br>
कार्यसिद्धिर्मतिश्चैवतस्मिन्वानरपुङ्गवे।<br>
व्यवसायश्चवीर्यंचश्रुतंचापिप्रतिष्ठितम्॥5.63.19॥<br>
जाम्बवान्यत्रनेतास्यादङ्गदश्चमहाबलः।<br>
हनूमांश्चाप्यधिष्ठातानतस्यगतिरन्यथा॥5.63.20॥<br>
अङ्गदप्रमुखैर्वीरैर्हतंमधुवनंकिल।<br>
वारयन्तश्चसहितास्तथाजानुभिराहताः॥5.63.21॥<br>
एतदर्थमयंप्राप्तोवक्तुंमधुरवागिह।<br>
नाम्नादधिमुखोनामहरिःप्रख्यातविक्रमः॥5.63.22॥<br>
दृष्टासीतामहाबाहोसौमित्रेपश्यतत्त्वतः।<br>
अभिगम्यतथासव-?पिबन्तिमधुवानराः॥5.63.23॥<br>
नचाप्यदृष्ट्वावैदेहींविश्रुताःपुरुषर्षभ।<br>
वनंदत्तवरंदिव्यंधर्षयेयुर्वनौकसः॥5.63.24॥<br>
श्रुत्वाकर्णसुखांवाणींसुग्रीववदनाच्च्युताम्।<br>
प्राहृष्यतभृशंरामोलक्ष्मणश्चमहाबलः॥5.63.25॥<br>
श्रुत्वादधिमुखस्येदंसुग्रीवस्तुप्रहृष्यच।<br>
वनपालंपुनर्वाक्यंसुग्रीवःप्रत्यभाषत॥5.63.26॥<br>
प्रीतोऽस्मिसोऽहंयुद्भुक्तंवनंतैःकृतकर्मभिः।<br>
मर्षितंमर्षणीयंचचेष्टितंकृतकर्मणाम्॥5.63.27॥<br>
इच्छामिशीघ्रंहनुमत्प्रधानान्शाखामृगांस्तान्मगृहराजदर्पान्।<br>
द्रष्टुंकृतार्थान्सहराघवाभ्यांश्रोतुंचसीताधिगमेप्रयत्नम्॥5.63.28॥<br>
प्रीतिस्पीताक्षौसम्प्रहृष्टौकुमारौदृष्ट्वासिद्धार्थौवानराणांचराजा।<br>
अङ्गैःसंहृष्टैःकर्मसिद्धिंविदित्वाबाह्वोरासन्नांसोऽतिमात्रंननन्द॥5.63.29॥</div></div><script>ac.playbackRate=0.5+parseInt(slider.value)/200</script></body>
</html>