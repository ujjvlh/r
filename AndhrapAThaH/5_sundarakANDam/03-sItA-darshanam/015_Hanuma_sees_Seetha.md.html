<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-015-Hanuma_sees_Seetha.mp3" type="audio/mpeg"></audio><br>
<br>
<br>
सवीक्षमाणस्तत्रस्थोमार्गमाणश्चमैथिलीम्।<br>
अवेक्षमाणश्चमहींसर्वांतामन्ववैक्षत॥5.15.1॥<br>
सन्तानकलताभिश्चपादपैरुशोभिताम्।<br>
दिव्यगन्धरसोपेतांसर्वतःसमलङ्कृताम्॥5.15.2॥<br>
तांसनन्दनसङ्काशांमृगपक्षिभिरावृताम्।<br>
हर्म्यप्रासादसंवाधांकोकिलाकुलनिस्वनाम्॥5.15.3॥<br>
काञ्चनोत्पलपद्माभिर्वापीभिरुपशोभिताम्।<br>
बह्वासनकुथोपेतांबहुभूमिगृहायुताम्॥5.15.4॥<br>
सर्वर्तुकुसुमैःरम्यांफलवद्भिश्चपादपैः।<br>
पुष्पितानामशोकानांश्रियासूर्योदयप्रभाम्॥5.15.5॥<br>
प्रदीप्तामिवतत्रस्थोमारुतिःसमुदैक्षत।<br>
निष्पत्रशाखांविहगैःक्रियमाणामिवासकृत्॥5.15.6॥<br>
विनिष्पितद्भिःशतशश्चित्रैःपुष्पावतंसकैः।<br>
आमूलपुष्पनिचितैरशोकैःशोकनाशनैः॥5.15.7॥<br>
पुष्पभारातिभारैश्चस्पृशद्भिरिवमेदिनीम्।<br>
कर्णिकारैःकुसुमितैःकिंशुकैश्चसुपुष्पितैः॥5.15.8॥<br>
सदेशःप्रभयातेषांप्रदीप्तइवसर्वतः।<br>
पुन्नागाःसप्तपर्णाश्चचम्पकोद्दालकास्तथा॥5.15.9॥<br>
शातकुम्भनिभाःकेचित्केचिदग्निशिखोपमाः।<br>
नीलाञ्जननिभाःकेचित्तत्राशोकाःसहस्रशः॥5.15.10॥<br>
नन्दनंविविधोद्यानंचित्रंचैत्ररथंयथा।<br>
अतिवृत्तमिवाचिन्त्यंदिव्यंरम्यंश्रियावृतम्॥5.15.11॥<br>
द्वितीयमिवचाकाशंपुष्पज्योतिर्गणायुतम्।<br>
पुष्परत्नशतैश्चित्रंपञ्चमंसागरंयथा॥5.15.12॥<br>
सर्वर्तुपुष्पैर्निचितंपादपैर्मधुगन्धिभिः।<br>
नानानिनादैरुद्यानंरम्यंमृगगणैर्द्विजैः॥5.15.13॥<br>
अनेकग्रन्धप्रवहंपुण्यगन्धंमनोरमम्।<br>
शैलेन्द्रमिवगन्धाढ्यंद्वितीयंगन्धमादनम्॥5.15.14॥<br>
अशोकवनिकायांतुतस्यांवानरपुङ्गवः।<br>
सददर्शाविदूरस्थंचैत्यप्रासादमुच्छ्रितम्॥5.15.15॥<br>
मध्येस्तम्भसहस्रेणस्थितंकैलासपाण्डुरम्।<br>
प्रवालकृतसोपानंतप्तकाञ्जनवेदिकम्॥5.15.16॥<br>
मुष्णन्तमिवचक्षूंषिद्योतमानमिवश्रिया।<br>
विमलंप्रांशुभावत्वादुल्लिखन्तमिवाम्बरम्॥5.15.17॥<br>
ततोमलिनसंवीतांराक्षसीभिःसमावृताम्।<br>
उपवासकृशांदीनांनिःश्वसन्तींपुनःपुनः॥5.15.18॥<br>
ददर्शशुक्लपक्षादौचन्द्ररेखामिवामलाम्।<br>
मन्दंप्रख्यायमानेनरूपेणरुचिरप्रभाम्॥5.15.19॥<br>
पिनद्धांधूमजालेनशिखामिवविभावसोः।<br>
पीतेनैकेनसंवीतांक्लिष्टेनोत्तमवाससा॥5.15.20॥<br>
सपङ्कामनलङ्कारांविपद्मामिवपद्मिनीम्।<br>
व्रीडितांदुःखसंतप्तांपरिम्लानांतपस्विनीम्॥5.15.21॥<br>
ग्रहेणाङ्गारकेणेवपीडितामिवरोहिणीम्।<br>
अश्रुपर्णमुखींदीनांकृशामनशनेनच॥5.15.22॥<br>
शोकध्यानपरांदीनांनित्यंदुःखपरायणाम्।<br>
प्रियंजनमपश्यन्तींपश्यन्तींराक्षसीगणम्॥5.15.23॥<br>
स्वगणेनमृगींहीनांश्वगणाभिवृतामिव।<br>
नीलनागाभयावेण्याजघनंगतयैकया॥5.15.24॥<br>
नीलयानीरदापायेवनराज्यामहीमिव।<br>
सुखार्हांदुःखसंतप्तांव्यसनानामकोविदाम्॥5.15.25॥<br>
तांसमीक्ष्यविशालाक्षीमधिकंमलिनांकृशाम्।<br>
तर्कयामाससीतेतिकारणैरुपपादिभिः॥5.15.26॥<br>
ह्रियमाणातदातेनरक्षसाकामरूपिणा।<br>
यथारूपाहिदृष्टावैतथारूपेयमङ्गना॥5.15.27॥<br>
पूर्णचन्द्राननांसुभ्रूंचारुवृत्तपयोधराम्।<br>
कुर्वन्तींप्रभयादेवींसर्वावितिमिरादिशः॥5.15.28॥<br>
तांनीलकेशींबिम्बोष्ठींसुमघ्यांसुप्रतिष्ठिताम्।<br>
सीतांपद्मपलाशाक्षींमन्मथस्यरतिंयथा॥5.15.29॥<br>
इष्टांसर्वस्यजगतःपूर्णचन्द्रप्रभामिव।<br>
भूमौसुतनुमासीनांनियतामिवतापसीम्॥5.15.30॥<br>
निश्वासबहुलांभीरुंभुजगेन्द्रवधूमिव।<br>
शोकजालेनमहताविततेननराजतीम्॥5.15.31॥<br>
संसक्तांधूमजालेनशिखामिवविभावसोः।<br>
तांस्मृतीमिवसन्दिग्धामृद्धिंनिपतितामिव॥5.15.32॥<br>
विहतामिवचश्रद्धामाशांप्रतिहतामिव।<br>
सोपसर्गांयथासिद्धिंबुद्धिंसकलुषामिव॥5.15.33॥<br>
अभूतेनापवादेनकीर्तिंनिपतितामिव।<br>
रामोपरोधव्यथितांरक्षोहरणकर्शिताम्॥5.15.34॥<br>
अबलांमृगशावाक्षींवीक्षमाणांततस्ततः।<br>
बाष्पाम्बुपरिपूर्णेनकृष्णवक्राक्षिपक्ष्मणा॥5.15.35॥<br>
वदनेनाप्रसन्नेननिःश्वसन्तींपुनःपुनः॥5.15.36॥<br>
मलपङ्कधरांदीनांमण्डनार्हाममण्डिताम्।<br>
प्रभांनक्षत्रराजस्यकालमेघैरिवावृताम्॥5.15.37॥<br>
तस्यसन्दिदिहेबुद्धिर्मुहुःसीतांनिरीक्ष्यतु।<br>
आम्नायानामयोगेनविद्यांप्रशिथिलामिव॥5.15.38॥<br>
दुःखेनबुबुधेसीतांहनुमाननलङ्कृताम्।<br>
संस्कारेणयथाहीनांवाचमर्थान्तरंगताम्॥5.15.39॥<br>
तांसमीक्ष्यविशालाक्षींराजपुत्रीमनिन्दिताम्।<br>
तर्कयामाससीतेतिकारणैरुपपादिभिः॥5.15.40॥<br>
वैदेह्यायानिचाङ्गेषुतदारामोऽन्वकीर्तयत्।<br>
तान्याभरणजालानिशाखाशोभीन्यलक्षयत्॥5.15.41॥<br>
मणिविद्रुमचित्राणिहस्तेष्वाभरणानिच।<br>
श्यामानिचिरयुक्तत्वात्तथासंस्थानवन्तिच॥5.15.42॥<br>
तान्येवैतानिमन्येऽहंयानिरामोऽन्वकीर्तयत्॥5.15.43॥<br>
तत्रयान्यवहीनानितान्यहंनोपलक्षये।<br>
यान्यस्यानावहीनानितानीमानिनसंशयः॥5.15.44॥<br>
पीतंकनकपट्टाभंस्रस्तंतद्वसनंशुभम्।<br>
उत्तरीयंनगासक्तंतदादृष्टंप्लवङ्गमैः॥5.15.45॥<br>
भूषणानिचमुख्यानिदृष्टानिधरणीतले।<br>
अनयैवापविद्धानिस्वनवन्तिमहान्तिच॥5.15.46॥<br>
इदंचिरगृहीतत्वाद्वसनंक्लिष्टवत्तरम्।<br>
तथापिनूनंतद्वर्णंतथाश्राद्यथेतरत्॥5.15.47॥<br>
इयंकनकवर्णाङ्गीरामस्यमहिषीप्रिया।<br>
प्रनष्टापिसतीयाऽस्यमनसोनप्रणश्यति॥5.15.48॥<br>
इयंसायत्कृतेरामश्चतुर्भिःपरितप्यते।<br>
कारुण्येनानृशंस्येनशोकेनमदनेनच॥5.15.49॥<br>
स्त्रीप्रनष्टेतिकारुण्यादाश्रितेत्यानृशंस्यतः।<br>
पत्नीनष्टेतिशोकेनप्रियेतिमदनेनच॥5.15.50॥<br>
अस्यादेव्यायथारूपमङ्गप्रत्यङ्गसौष्ठवम्।<br>
रामस्यचयथारूपंतस्येयमसितेक्षणा॥5.15.51॥<br>
अस्यादेव्यामनस्तस्मिंस्तस्यचास्यांप्रतिष्ठितम्।<br>
तेनेयंसचधर्मात्मामुहूर्तमपिजीवति॥5.15.52॥<br>
दुष्करंकृतवान्रामोहीनोयदनयाप्रभुः।<br>
धारयत्यात्मनोदेहंनशोकेनावसीदति॥5.15.53॥<br>
दुष्करंकुरुतेरामोयइमांमत्तकाशिनीम्।<br>
सीतांविनामहाबाहुर्मुहूर्तमपिजीवति॥5.15.54॥<br>
एवंसीतांतदादृष्ट्वाहृष्टःपवनसंभवः।<br>
जगाममनसारामंप्रशशंसचतंप्रभुम्॥5.15.55॥<script>ac.playbackRate=0.5</script>