<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-014-Hanuma_enters_the_Ashoka_garden.mp3" type="audio/mpeg"></audio><br>
<br>
<br>
समूहर्तमिवध्यात्वामनसाचाधिगम्यताम्।<br>
अवप्लुतोमहातेजाःप्राकारंतस्यवेश्मनः॥5.14.1॥<br>
सतुसंहृष्टसर्वाङ्गःप्राकारस्थोमहाकपिः।<br>
पुष्पिताग्रान्वसन्तादौददर्शविविधान्द्रुमान्॥5.14.2॥<br>
सालानशोकान्भव्यांश्चचम्पकांश्चसुपुष्पितान्।<br>
उद्दालकान्नागवृक्षांश्चूतान्कपिमुखानपि॥5.14.3॥<br>
अथाम्रवणसंछन्नालताशतसमावृताम्।<br>
ज्यामुक्तइवनाराचःपुप्लुवेवृक्षवाटिकाम्॥5.14.4॥<br>
सप्रविश्यविचित्रांतांविहगैरभिनादिताम्।<br>
राजतैःकाञ्चनैश्चैवपादपैःसर्वतोवृताम्॥5.14.5॥<br>
विहगैर्मृगसङ्घैश्चविचित्रांचित्रकाननाम्।<br>
उदितादित्यसङ्काशांददर्शहनुमान्कपिः॥5.14.6॥<br>
वृतांनानाविधैर्वृक्षैःपुष्पोपगफलोपगैः।<br>
कौकिलैर्भृङ्गराजैश्चमत्तैर्नित्यनिषेविताम्॥5.14.7॥<br>
प्रहृष्टमनुजेकालेमृगपक्षिसमाकुले।<br>
मत्तबर्हिणसंघुष्टांनानाद्विजगणायुताम्॥5.14.8॥<br>
मार्गमाणोवरारोहांराजपुत्रीमनिन्दिताम्।<br>
सुखप्रसुप्तान्विहगान्बोधयामासवानरः॥5.14.9॥<br>
उत्पतद्भिर्द्विजगणैःपक्षैःसालाःसमाहताः।<br>
अनेकवर्णाविविधामुमुचुःपुष्पवृष्टयः॥5.14.10॥<br>
पुष्पावकीर्णःशुशुभेहनुमान्मारुतात्मजः।<br>
अशोकवनिकामध्येयथापुष्पमयोगिरिः॥5.14.11॥<br>
दिशःसर्वाःप्रधावन्तंवृक्षषण्डगतंकपिम्।<br>
दृष्ट्वासर्वाणिभूतानिवसन्तइतिमेनिरे॥5.14.12॥<br>
वृक्षेभ्यःपतितैःपुष्पैरवकीर्णापृथग्विधैः।<br>
रराजवसुधातत्रप्रमदेवविभूषिता॥5.14.13॥<br>
तरस्विनातेतरवस्तरसाऽभिप्रकम्पिताः।<br>
कुसुमानिविचित्राणिससृजुःकपिनातदा॥5.14.14॥<br>
निर्धूतपत्रशिखराःशीर्णपुष्पफलद्रुमाः।<br>
निक्षिप्तवस्त्राभरणाधूर्ताइवपराजिताः॥5.14.15॥<br>
हनूमतावेगवताकम्पितास्तेनगोत्तमाः।<br>
पुष्पपर्णफलान्याशुमुमुचुःपुष्पशालिनः॥5.14.16॥<br>
विहङ्गसङ्घैर्हीनास्तेस्कन्धमात्राश्रयाद्रुमाः।<br>
बभूवुरगमाःसर्वेमारुतेनेवनिर्धुताः॥5.14.17॥<br>
निर्धूतकेशीयुवतिर्यथामृदितवर्णका।<br>
निष्पीतशुभदन्तोष्ठीनखैर्दन्तैश्चविक्षिता॥5.14.18॥<br>
तथालांगूलहस्तैश्चचरणाभ्यांचमर्दिता।<br>
बभूवाशोकवनिकाप्रभग्नवरपादपा॥5.14.19॥<br>
महालतानांदामानिव्यधमत्तरसाकपिः।<br>
यथाप्रावृषिविन्ध्यस्यमेघजालानिमारुतः॥5.14.20॥<br>
सतत्रमणिभूमीश्चराजतीश्चमनोरमाः।<br>
तथाकाञ्चनभूमीश्चददर्शविचरन्कपिः॥5.14.21॥<br>
वापीश्चविविधाकाराःपूर्णाःपरमवारिणा।<br>
महार्हैर्मणिसोपानैरुपपन्नास्ततस्ततः॥5.14.22॥<br>
मुक्ताप्रवालसिकताःस्फाटिकान्तरकुट्टिमाः।<br>
काञ्चनैस्तरुभिश्चित्रैस्तीरजैरुपशोभिताः॥5.14.23॥<br>
फुल्लपद्मोत्पलवनाश्चक्रवाकोपकूजिताः।<br>
नत्यूहरुतसंघुष्टाहंससारसनादिताः॥5.14.24॥<br>
दीर्घाभिर्द्रुमयुक्ताभिःसरिद्भिश्चसमन्ततः।<br>
अमुतोपमतोयाभिःशिवाभिरुपसंस्कृताः॥5.14.25॥<br>
लताशतैरवतताःसन्तानकसमावृताः।<br>
नानागुल्मावृतघनाःकरवीरकृतान्तराः॥5.14.26॥<br>
ततोऽम्बुधरसङ्काशंप्रवृद्धशिखरंगिरिम्।<br>
विचित्रकूटंकूटैश्चसर्वतःपरिवारितम्॥5.14.27॥<br>
शिलागृहैरवततंनानावृक्षैःसमावृतम्।<br>
ददर्शहरिशार्दूलोरम्यंजगतिपर्वतम्॥5.14.28॥<br>
ददर्शचनगात्तस्मान्नदींनिपतितांकपिः।<br>
अङ्कादिवसमुत्पत्यप्रियस्यपतितांप्रियाम्॥5.14.29॥<br>
जलेनिपतिताग्रैश्चपादपैरुपशोभिताम्।<br>
वार्यमाणामिवक्रुद्धांप्रमदांप्रियबन्धुभिः॥5.14.30॥<br>
पुनरावृत्ततोयांचददर्शसमहाकपिः।<br>
प्रसन्नामिवकान्तस्यकान्तांपुनरुपस्थिताम्॥5.14.31॥<br>
तस्यादूरात्सपद्मिन्योनानाद्विजगणायुताः।<br>
ददर्शहरिशार्दूलोहनुमान्मारुतात्मजः॥5.14.32॥<br>
कृत्रिमांदीर्घिकांचापिपूर्णांशीतेनवारिणा।<br>
मणिप्रवरसोपानांमुक्तासिकतशोभिताम्॥5.14.33॥<br>
विविधैर्मृगसङ्घैश्चविचित्रांचित्रकाननाम्।<br>
प्रासादैःसुमहद्भिश्चनिर्मितैर्विश्वकर्मणा॥5.14.34॥<br>
काननैःकृत्रिमैश्चापिसर्वतःसमलङ्कृताम्॥5.14.35॥<br>
येकेचित्पादपास्तत्रपुष्पोपगफलोपगाः।<br>
सच्छत्राःसवितर्दीकाःसर्वेसौवर्णवेदिकाः॥5.14.36॥<br>
काञ्चनींशिंशुपामेकांददर्शहनुमान्कपिः।<br>
वृतांहेममयीभिस्तुवेदिकाभिःसमन्ततः॥5.14.37॥<br>
सोऽपश्यद्भूमिभागांश्चगर्तप्रस्रवणानिच।<br>
सुवर्णवृक्षानपरान्ददर्शशिखिसन्निभान्॥5.14.38॥<br>
तेषांद्रुमाणांप्रभयामेरोरिवदिवाकरः।<br>
अमन्यततदावीरःकाञ्चनोऽस्मीतिवानरः॥5.14.39॥<br>
तांकाञ्चनैस्तरुगणैर्मारुतेनचवीजिताम्।<br>
किङ्किणीशतनिर्घोषांदृष्ट्वाविस्मयमागमत्॥5.14.40॥<br>
सपुष्पिताग्रांरुचिरांतरुणाङ्कुरपल्लवाम्।<br>
तामारुह्यमहाबाहुःशिंशुपांपर्णसंवृताम्॥5.14.41॥<br>
इतोद्रक्ष्यामिवैदेहींरामदर्शनलालसाम्।<br>
इतश्चेतश्चदुःखार्तांसम्पतन्तींयदृच्छया॥5.14.42॥<br>
अशोकवनिकाचेयंदृढंरम्यादुरात्मनः।<br>
चम्पकैश्चन्दनैश्चापिवकुलैश्चविभूषिता॥5.14.43॥<br>
इयंचनलिनीरम्याद्विजसङ्घनिषेविता।<br>
इमांसाराममहिषीनूनमेष्यतिजानकी॥5.14.44॥<br>
सारामाराममहिषीराघवस्यप्रियासती।<br>
वनस़ञ्चारकुशलानूनमेष्यतिजानकी॥5.14.45॥<br>
अथवामृगशावाक्षीवनस्यास्यविचक्षणा।<br>
वनमेष्यतिसाऽऽर्येहरामचिन्तानुकर्शिता॥5.14.46॥<br>
रामशोकाभिसंतप्तासादेवीवामलोचना।<br>
वनवासेरतानित्यमेष्येतवनचारिणी॥5.14.47॥<br>
वनेचराणांसततंनूनंस्पृहयतेपुरा।<br>
रामस्यदयिताभार्याजनकस्यसुतासती॥5.14.48॥<br>
सन्ध्याकालमनाःश्यामाध्रुवमेष्यतिजानकी।<br>
नदींचेमांशिवजलांसन्ध्यार्थेवरवर्णिनी॥5.14.49॥<br>
तस्याश्चाप्यनुरूपेयमशोकवनिकाशुभा।<br>
शुभायापार्थिवेन्द्रस्यपत्नीरामस्यसम्मता॥5.14.50॥<br>
यदिजीवतिसादेवीताराधिपनिभानना।<br>
आगमिष्यतिसाऽवश्यमिमांशिवजलांनदीम्॥5.14.51॥<br>
एवंतुमत्वाहनुमान्महात्माप्रतीक्षमाणोमनुजेन्द्रपत्नीम्।<br>
अवेक्षमाणश्चददर्शसर्वंसुपुष्पितेपर्णघनेनिलीनः॥5.14.52॥<script>ac.playbackRate=0.5</script>