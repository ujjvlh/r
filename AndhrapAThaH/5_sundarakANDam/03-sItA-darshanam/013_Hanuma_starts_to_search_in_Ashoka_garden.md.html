<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-013-Hanuma_starts_to_search_in_Ashoka_garden.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
विमानात्तुसुसंक्रम्यप्राकारंहरियूथपः।<br>
हनुमान्वेगवानासीद्यथाविद्युद्घनान्तरे॥5.13.1॥<br>
सम्परिक्रम्यहनुमान्रावणस्यनिवेशनात्।<br>
अदृष्ट्वाजानकींसीतामब्रवीद्वचनंकपिः॥5.13.2॥<br>
भूयिष्ठंलोलितालङ्कारामस्यचरताप्रियम्।<br>
नहिपश्यामिवैदेहींसीतांसर्वाङ्गशोभनम्॥5.13.3॥<br>
नद्योऽनूपवनान्ताश्चदुर्गाश्चधरणीधराः।<br>
लोलितावसुधासर्वानतुपश्यामिजानकीम्॥5.13.4॥<br>
इहसम्पतिनासीतारावणस्यनिवेशने।<br>
आख्यातागृध्रराजेननचपश्यामितामहम्॥5.13.5॥<br>
किन्नुसीताऽथवैदेहीमैथिलीजनकात्मजा।<br>
उपतिष्ठेतविवशारावणंदुष्टचारिणम्॥5.13.6॥<br>
क्षिप्रमुत्पततोमन्येसातामादायरक्षसः।<br>
बिभ्यतोरामबाणानामन्तरापतिताभवेत्॥5.13.7॥<br>
अथवाह्रियमाणायाःपथिसिद्धनिषेविति।<br>
मन्येपतितमार्यायाहृदयंप्रेक्ष्यसागरम्॥5.13.8॥<br>
रावणस्योरुवेगेनभुजाभ्यांपीडितेनच।<br>
तयामन्येविशालाक्ष्यात्यक्तंजीवितमार्यया॥5.13.9॥<br>
उपर्युपरिवानूनंसागरंक्रमतस्तथा।<br>
विवेष्टमानापतितासमुद्रेजनकात्मजा॥5.13.10॥<br>
अहोक्षुद्रेणवाऽनेनरक्षन्तीशीलमात्मनः।<br>
अबन्धुर्भक्षितासीतारावणेनतपस्विनी॥5.13.11॥<br>
अथवाराक्षसेन्द्रस्यपत्नीभिरसितेक्षणा।<br>
अदुष्टादुष्टभावाभिर्भक्षितासाभविष्यति॥5.13.12॥<br>
सम्पूर्णचन्द्रप्रतिमंपद्मपत्रनिभेक्षणम्।<br>
रामस्यध्यायतीवक्त्रंपञ्चत्वंकृपणागता॥5.13.13॥<br>
हारामलक्ष्मणेत्येवंहाऽयोध्येचेतिमैथिली।<br>
विलप्यबहुवैदेहीन्यस्तदेहाभविष्यति॥5.13.14॥<br>
अथवानिहितामन्येरावणस्यनिवेशने।<br>
नूनंलालप्यतेसीतापञ्जरस्थेवशारिका॥5.13.15॥<br>
जनकस्यसुतासीतारामपत्नीसुमध्यमा।<br>
कथमुत्पलपत्राक्षीरावणस्यवशंव्रजेत्॥5.13.16॥<br>
विनष्टावाप्र(ण)नष्टावामृतावाजनकात्मजा।<br>
रामस्यप्रियभार्यस्यननिवेदयितुंक्षमम्॥5.13.17॥<br>
निवेद्यमानेदोषःस्याद्दोषःस्यादनिवेदने।<br>
कथन्नुखलुकर्तव्यंविषमंप्रतिभातिमे॥5.13.18॥<br>
अस्मिन्नेवंगतेकार्येप्राप्तकालंक्षमंचकिम्।<br>
भवेदितिमतंभूयोहनुमान्प्रविचारयत्॥5.13.19॥<br>
यदिसीतामदृष्ट्वाऽहंवानरेन्द्रपुरीमितः।<br>
गमिष्यामिततःकोमेपुरुषार्थोभविष्यति॥5.13.20॥<br>
ममेदंलङ्घनंव्यर्थंसागरस्यभविष्यति।<br>
प्रवेशश्चैवलङ्कायाराक्षसानांचदर्शनम्॥5.13.21॥<br>
किंमांवक्ष्यतिसुग्रीवोहरयोवासमागताः।<br>
किष्किन्धांसमनुप्राप्तंतौवादशरथात्मजौ॥5.13.22॥<br>
गत्वातुयदिकाकुत्स्थंवक्ष्यामिपरमप्रियम्।<br>
नदृष्टेतिमयासीताततस्त्यक्ष्यतिजीवितम्॥5.13.23॥<br>
परुषंदारुणंक्रूरंतीक्ष्णमिन्द्रियतापनम्।<br>
सीतानिमित्तंदुर्वाक्यंश्रुत्वासनभविष्यति॥5.13.24॥<br>
तंतुकृच्छ्रगतंदृष्ट्वापञ्चत्वगतमानसम्।<br>
भृशानुरक्तोमेधावीनभविष्यतिलक्ष्मणः॥5.13.25॥<br>
विनष्टौभ्रातरौश्रुत्वाभरतोऽपिमरिष्यति।<br>
भरतंचमृतंदृष्ट्वाशत्रुघ्नोनभविष्यति॥5.13.26॥<br>
पुत्रान्मृतान्समीक्ष्याथनभविष्यन्तिमातरः।<br>
कौसल्याचसुमित्राचकैकेयीचनसंशयः॥5.13.27॥<br>
कृतज्ञःसत्यसन्धश्चसुग्रीवःप्लवगाधिपः।<br>
रामंतथागतंदृष्ट्वाततस्त्यक्ष्यतिजीवितम्॥5.13.28॥<br>
दुर्मनाव्यथितादीनानिरानन्दातपस्विनी।<br>
पीडिताभर्तृशोकेनरुमात्यक्ष्यतिजीवितम्॥5.13.29॥<br>
वालिजेनतुदुःखेनपीडिताशोककर्शिता।<br>
पञ्जत्वंचगतेराज्ञितारापिनभविष्यति॥5.13.30॥<br>
मातापित्रोर्विनाशेनसुग्रीवव्यसनेनच।<br>
कुमारोऽप्यङ्गदःकस्माद्धारयिष्यतिजावितम्॥5.13.31॥<br>
भर्तृजेनतुदुःखेनह्यभिभूतावनौकसः।<br>
शिरांस्यभिहनिष्यन्तितलैर्मुष्टिभिरेवच॥5.13.32॥<br>
सान्त्वेनानुप्रदानेनमानेनचयशस्विना।<br>
लालिताःकपिराजेनप्राणांस्त्यक्ष्यन्तिवानराः॥5.13.33॥<br>
नवनेषुनशैलेषुननिरोधेषुवापुनः।<br>
क्रीडामनुभविष्यन्तिसमेत्यकपिकुञ्जराः॥5.13.34॥<br>
सपुत्रदाराःसामात्याभर्तृव्यसनपीडिताः।<br>
शैलाग्रेभ्यःपतिष्यन्तिसमेत्यविषमेषुच॥5.13.35॥<br>
विषमुद्बन्धनंवापिप्रवेशंज्वलनस्यवा।<br>
उपवासमथोशास्त्रंप्रचरिष्यन्तिवानराः॥5.13.36॥<br>
घोरमारोदनंमन्येगतेमयिभविष्यति।<br>
इक्ष्वाकुकुलनाशश्चनाशश्चैववनौकसाम्॥5.13.37॥<br>
सोऽहंनैवगमिष्यामिकिष्किन्धांनगरीमितः।<br>
नचशक्ष्याम्यहंद्रष्टुंसुग्रीवंमैथिलींविना॥5.13.38॥<br>
मय्यगच्छतिचेहस्थेधर्मात्मानौमहारथौ।<br>
आशयातौधरिष्येतेवानराश्चमनस्विनः॥5.13.39॥<br>
हस्तादानोमुखादानोनियतोवृक्षमूलिकः।<br>
वानप्रस्थोभविष्यामिह्यदृष्ट्वाजनकात्मजाम्॥5.13.40॥<br>
सागरानूपजेदेशेबहुमूलफलोदके।<br>
चितांकृत्वाप्रवेक्ष्यामिसमिद्धमरणीसुतम्॥5.13.41॥<br>
उपविष्टस्यवासम्यग्लिङ्गिनींसाधयिष्यतः।<br>
शरीरंभक्षयिष्यन्तिवायसाःश्वापदानिच॥5.13.42॥<br>
इदंमहर्षिभिर्दृष्टंनिर्याणमितिमेमतिः।<br>
सम्यगापःप्रवेक्ष्यामिनचेत्पश्यामिजानकीम्॥5.13.43॥<br>
सुजातमूलासुभगाकीर्तिमालायशस्विनी।<br>
प्रभग्नाचिररात्रीयंममसीतामपश्यतः॥5.13.44॥<br>
तापसोवाभविष्यामिनियतोवृक्षमूलिकः।<br>
नेतःप्रतिगमिष्यामितामदृष्ट्वाऽसितेक्षणाम्॥5.13.45॥<br>
यदीतःप्रतिगच्छामिसीतामनधिगम्यताम्।<br>
अङ्गदःसहतैःसर्वैर्वानरैर्नभविष्यति॥5.13.46॥<br>
विनाशेबहवोदोषाजीवन्भद्राणिपश्यति।<br>
तस्मात्प्राणान्धरिष्यामिध्रुवोजीवितसङ्गमः॥5.13.47॥<br>
एवंबहुविधंदुःखंमनसाधारयन्मुहुः।<br>
नाध्यगच्छत्तदापारंशोकस्यकपिकुञ्जरः॥5.13.48॥<br>
रावणंवावधिष्यामिदशग्रीवंमहाबलम्।<br>
काममस्तुहृतासीताप्रत्याचीर्णंभविष्यति॥5.13.49॥<br>
अथवैनंसमुत्क्षिप्यउपर्युपरिसागरम्।<br>
रामायोपहरिष्यामिपशुंपशुपतेरिव॥5.13.50॥<br>
इतिचिन्तांसमापन्नःसीतामनधिगम्यताम्।<br>
ध्यानशोकपरीतात्माचिन्तयामासवानरः॥5.13.51॥<br>
यावत्सीतांहिपश्यामिरामपत्नींयशस्विनीम्।<br>
तावदेतांपुरींलङ्कांविचिनोमिपुनःपुनः॥5.13.52॥<br>
संपातिवचनाच्चापिरामंयद्यानयाम्यहम्।<br>
अपश्यन्राघवोभार्यांनिर्दहेत्सर्ववानरान्॥5.13.53॥<br>
इहैवनियताहारोवत्स्यामिनियतेन्द्रियाः।<br>
नमत्कृतेविनश्येयुःसर्वेतेनरवानराः॥5.13.54॥<br>
अशोकवनिकाचेयंदृश्यतेयामहाद्रुमा।<br>
इमामधिगमिष्यामिनहीयंविचितामया॥5.13.55॥<br>
वसून्रुद्रांस्तथाऽऽदित्यानश्विनौमरुतोऽपिच।<br>
नमस्कृत्वागमिष्यामिरक्षसांशोकवर्धनः॥5.13.56॥<br>
जित्वातुराक्षसान्सर्वानिक्ष्वाकुकुलनन्दिनीम्।<br>
संप्रदास्यामिरामाययथासिद्धिंतपस्विने॥5.13.57॥<br>
समुहूर्तमिवध्यात्वाचिन्तावग्रथितेन्द्रियः।<br>
उदतिष्ठन्महातेजाहनूमान्मारुतात्मजः॥5.13.58॥<br>
नमोऽस्तुरामायसलक्ष्मणायदेव्यैचतस्यैजनकात्मजायै।<br>
नमोऽस्तुरुद्रेन्द्रयमानिलेभ्योनमोऽस्तुचन्द्रार्कमरुद्गणेभ्यः॥5.13.59॥<br>
सतेभ्यस्तुनमस्कृत्यसुग्रीवस्यचमारुतिः।<br>
दिशःसर्वाःसमालोक्यह्यशोकवनिकांप्रति॥5.13.60॥<br>
सगत्वामनसापूर्वमशोकवनिकांशूभाम्।<br>
उत्तरंचिन्तयामासवानरोमारुतात्मजः॥5.13.61॥<br>
ध्रुवंतुहक्षोबहुलाभविष्यतिवनाकुला।<br>
अशोकवनिकाचिन्त्यासर्वसंस्कारसंस्कृता॥5.13.62॥<br>
रक्षिणश्चात्रविहितानूनंरक्षन्तिपादपान्।<br>
भगवानपिसर्वात्मानातिक्षोभंप्रवातिवै॥5.13.63॥<br>
संक्षिप्तोऽयंमयाऽऽत्माचरामार्थेरावणस्यच।<br>
सिद्धिंमेसंविधास्यन्तिदेवाःसर्षिगणास्त्विह॥5.13.64॥<br>
ब्रह्मास्वयम्भूर्भगवान्देवाश्चैवदिशन्तुमे।<br>
सिद्धिमग्निश्चवायुश्चपुरुहूतश्चवज्रभृत्॥5.13.65॥<br>
वरुणःपाशहस्तश्चसोमादित्यौतथैवच।<br>
अश्विनौचमहात्मानौमरुतःशर्वएवच॥5.13.66॥<br>
सिद्धिंसर्वाणिभूतानिभूतानांचैवयःप्रभुः।<br>
दास्यन्तिममयेचान्येह्यदृष्टाःपथिगोचराः॥5.13.67॥<br>
तदुन्नसंपाण्डुरदन्तमव्रणंशुचिस्मितंपद्मपलाशलोचनम्।<br>
द्रक्ष्येतदार्यावदनंकदान्वहंप्रसन्नताराधिपतुल्यदर्शनम्॥5.13.68॥<br>
क्षुद्रेणपापेननृशंसकर्मणासुदारुणालङ्कृतवेषधारिणा।<br>
बलाभिभूताह्यबलातपस्विनीकथंनुमेदृष्टिपथेऽद्यसाभवेत्॥5.13.69॥</div></div><script>ac.playbackRate=0.5+parseInt(slider.value)/200</script></body>
</html>