<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-122-Rama_along_with_Lakshmana_and_Seetha_ascend_the_aerial_car_0.mp3" type="audio/mpeg"></audio><br>
<br>
<br>
एतच्छ्रुत्वाशुभंवाक्यंराघवेणसुभाषितम्।<br>
इदंशुभतरंवाक्यंव्याजहारमहेश्वरः॥6.122.1॥<br>
पुष्कराक्षमहाबाहोमहावक्षःपरन्तप।<br>
दिष्ट्याकृतमिदंकर्मत्वयाशस्त्रभृतांवर॥6.122.2॥<br>
दिष्ट्यासर्वस्यलोकस्यप्रवृद्धंदारुणंतमः।<br>
अपावृत्तंत्वयासङ्ख्येरामरावणजंभयम्॥6.122.3॥<br>
आश्वास्यभरतंदीनंकौसल्यांचयशस्विनीम्।<br>
कैकेयींचसुमित्रांचदृष्ट्वालक्ष्मणमातरम्॥6.122.4॥<br>
प्राप्यराज्यमयोध्यायांनन्दयित्वासुहृज्जनम्।<br>
इक्ष्वाकूणांकुलेवंशंस्थापयित्वामहाबल॥6.122.5॥<br>
इष्ट्वातुरगमेधेनप्राप्यचानुत्तमंयशः।<br>
ब्राह्मणेभ्योधनंदत्त्वात्रिदिवंगन्तुमर्हसि॥6.122.6॥<br>
एषराजाविमानस्थःपितादशरथस्तव।<br>
काकुत्स्थमानुषेलोकेगुरुस्तवमहायशाः॥6.122.7॥<br>
इन्द्रलोकंगतःश्रीमांस्त्वयापुत्रेणतारितः।<br>
लक्ष्मणेनसहभ्रात्रात्वमेनमभिवादय॥6.122.8॥<br>
महादेववचःश्रुत्वाकाकुत्स्थःसहलक्ष्मणः।<br>
विमानशिखरस्थस्यप्रणाममकरोत्पितुः॥6.122.9॥<br>
दीप्यमानंस्वयालक्ष्म्याविरजोम्बरधारिणम्।<br>
लक्ष्मणेनसहभ्रात्राददर्शपितरंविभुः॥6.122.10॥<br>
हर्षेणमहताऽऽविष्टोविमानस्थोमहीपतिः।<br>
प्राणैःप्रियतरंदृष्ट्वापुत्रंदशरथस्तदा॥6.122.11॥<br>
आरोप्याङ्कंमहाबाहुर्वरासनगतःप्रभुः।<br>
बाहुभ्यांसम्परिष्वज्यततोवाक्यंसमाददे॥6.122.12॥<br>
नमेस्वर्गोबहुमतःसम्मानश्चसुरर्षिभिः।<br>
त्वयारामविहीनस्यसत्यंप्रतिशृणोमिते॥6.122.13॥<br>
अद्यत्वांनिहतामित्रंदृष्ट्वासम्पूर्णमानसम्।<br>
निस्तीर्णवनवासंचप्रीतिरासीत्परामम॥6.122.14॥<br>
कैकेय्यायानिचोक्तानिवाक्यानिवदतांवर।<br>
तवप्रवाजनार्थानिस्थितानिहृदयेमम॥6.122.15॥<br>
त्वांतुदृष्ट्वाकुशलिनंपरिष्वज्यसलक्ष्मणम्।<br>
अद्यदुःखाद्विमुक्तोऽस्मिनीहारादिवभास्करः॥6.122.16॥<br>
तारितोऽहंत्वयापुत्रसुपुत्रेणमहात्मना।<br>
अष्टावक्रेणधर्मात्मातारितोब्राह्मणोयथा॥6.122.17॥<br>
इदानींतुविजानामियथासौम्यसुरेश्वरैः।<br>
वधार्थंरावणस्येदंविहितंपुरुषोत्तम॥6.122.18॥<br>
सिद्धार्थाखलुकौसल्यायात्वांरामगृहंगतम्।<br>
वनान्निवृत्तंसंहृष्टाद्रक्ष्यत्यरिनिषूदन॥6.122.19॥<br>
सिद्धार्थाःखलुतेरामनरायेत्वांपुरींगतम्।<br>
जलार्द्रमभिषिक्तंचद्रक्ष्यन्तिवसुधाधिपम्॥6.122.20॥<br>
अनुरक्तेनबलिनाशुचिनाधर्मचारिणा।<br>
इच्छामित्वामहंद्रष्टुंभरतेनसमागतम्॥6.122.21॥<br>
चतुर्दशसमाःसौम्यवनेनिर्यापितास्त्वया।<br>
वसतासीतयासार्धंलक्ष्मणेनचधीमता॥6.122.22॥<br>
निवृत्तवनवासोऽसिप्रतिज्ञासफलाकृता।<br>
रावणंचरणेहत्वादेवास्तेपरितोषिताः॥6.122.23॥<br>
भ्रातृभिःसहराज्यस्थोदीर्घमायुरवाप्नुहि।<br>
इतिब्रुवाणंराजानंरामःप्राञ्जलिरब्रवीत्॥6.122.24॥<br>
कुरुप्रसादंधर्मज्ञकैकेय्याभरतस्यच।<br>
सपुत्रांत्वांत्यजामीतियदुक्ताकैकयीत्वया॥6.122.25॥<br>
सशापःकेकयींघोरःसपुत्रांनस्पृशेत्प्रभो॥6.122.26॥<br>
सतथेतिमहाराजोराममुक्त्वाकृताञ्जलिम्।<br>
लक्ष्मणंचपरिष्वज्यपुनर्वाक्यमुवाचह॥6.122.27॥<br>
रामंशुश्रूषताभक्त्यावैदेह्यासहसीतया।<br>
कृतामममहाप्रीतिःप्राप्तंधर्मफलंचते॥6.122.28॥<br>
धर्मंप्राप्स्यसिधर्मज्ञयशश्चविपुलंभुवि।<br>
रामेप्रसन्नेस्वर्गंचमहिमानंतथैवच॥6.122.29॥<br>
रामंशुश्रूषभद्रंतेसुमित्रानन्दवर्धन।<br>
रामःसर्वस्यलोकस्यशुभेष्वभिरतःसदा॥6.122.30॥<br>
एतेसेन्द्रास्त्रयोलोकाःसिद्धाश्चपरमर्षयः।<br>
अभिगम्यमहात्मानमर्चन्तिपुरुषोत्तमम्॥6.122.31॥<br>
एतत्तदुक्तमव्यक्तमक्षरंब्रह्मनिर्मितम्।<br>
देवानांहृदयंसौम्यगुह्यंरामःपरन्तपः॥6.122.32॥<br>
अवाप्तंधर्मचरणंयशश्चविपुलंत्वया।<br>
रामंशुश्रूषताभक्त्यावैदेह्यासहसीतया॥6.122.33॥<br>
सतथोक्त्वामहाबाहुर्लक्ष्मणंप्राञ्जलिंस्थितम्।<br>
उवाचराजाधर्मात्मावैदेहींवचनंशुभम्॥6.122.34॥<br>
कर्तव्योनतुवैदेहिमन्युस्त्यागमिमंप्रति।<br>
रामेमत्वद्विशुद्ध्यर्थंकृतमेतद्धितैषिणा॥6.122.35॥<br>
नत्वंसुभ्रुसमाधेयापतिशुश्रूषणंप्रति।<br>
अवश्यंतुमयावाच्यमेषतेदैवतंपरम्॥6.122.36॥<br>
इतिप्रतिसमादिश्यपुत्रौसीतांतथास्नुषाम्।<br>
इन्द्रलोकंविमानेनययौदशरथोज्वलन्॥6.122.37॥<script>ac.playbackRate=0.5</script>