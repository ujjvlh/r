<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-120-Indra_s_boon_to_Rama_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
ततोहिदुर्मनारामःश्रुत्वैवंवदतांगिरः।<br>
दध्यौमुहूर्तंधर्मात्माबाष्पव्याकुललोचनः॥6.120.1॥<br>
ततोवैश्रवणोराजायमश्चामित्रकर्शनः।<br>
सहस्राक्षोमहेन्द्रश्चवरुणश्चपरन्तपः॥6.120.2॥<br>
षडर्धनयनःश्रीमान्महादेवोवृषध्वजः।<br>
कर्तासर्वस्यलोकस्यब्रह्माब्रह्मविदांवरः॥6.120.3॥<br>
एतेसर्वेसमागम्यविमानैःसूर्यसन्निभैः।<br>
आगम्यनगरींलङ्कामभिजग्मुश्चराघवम्॥6.120.4॥<br>
ततःसहस्ताभरणान्प्रगृह्यविपुलान्भुजान्।<br>
अब्रुवंस्त्रिदशश्रैष्ठाःप्राञ्जलिंराघवंस्थितम्॥6.120.5॥<br>
कर्तासर्वस्यलोकस्यश्रेष्ठोज्ञानवतांवरः।<br>
उपेक्षसेकथंसीतांपतन्तींहव्यवाहने॥6.120.6॥<br>
कथंदेवगणश्रेष्ठमात्मानंनावबुध्यसे॥6.120.7॥<br>
त्रयाणांत्वंहिलोकानामादिकर्तास्वयम्प्रभुः।<br>
रुद्राणामष्टमोरुद्रःसाध्यानामसिपञ्चमः॥6.120.8॥<br>
अश्विनौचापितेकर्णौचन्द्रसूर्यौचचक्षुषी।<br>
अन्तेचादौचलोकानांदृश्यसेत्वंपरन्तप॥6.120.9॥<br>
उपेक्षसेचवैदेहींमानुषःपाकृतोयथा॥6.120.10॥<br>
इत्युक्तोलोकपालैस्तैःस्वामीलोकस्यराघवः।<br>
अब्रवीत्रिदशश्रेष्ठान्रामोधर्मभृतांवरः॥6.120.11॥<br>
आत्मानंमानुषंमन्येरामंदशरथात्मजम्।<br>
योऽहंयस्ययतश्चाहंभगवांस्तद्ब्रवीतुमे॥6.120.12॥<br>
इतिब्रुवन्तंकाकुत्स्थंब्रह्माब्रह्मविदांवरः।<br>
अब्रवीच्छृणुमेरामसत्यंसत्यपराक्रम॥6.120.13॥<br>
भवान्नारायणोदेवःश्रीमांश्चक्रायुधोविभुः।<br>
एकशृङ्गोवराहस्त्वंभूतभव्यसपत्नजित्॥6.120.14॥<br>
अक्षरंब्रह्मसत्यंचमध्येचान्तेचराघव।<br>
लोकानांत्वंपरोधर्मोविष्वक्सेनश्चतुर्भुजः॥6.120.15॥<br>
शार्ङ्गधन्वाहृषीकेशःपुरुषःपुरुषोत्तमः।<br>
अजितःखड्गधृद्विष्णुःकृष्णश्चैवबृहद्बलः॥6.120.16॥<br>
सेनानीर्ग्रामणीश्चत्वंबुद्धिःसत्त्वंक्षमादमः।<br>
प्रभवश्चाप्ययश्चत्वमुपेन्द्रोमधुसूदनः॥6.120.17॥<br>
इन्द्रकर्मामहेन्द्रस्त्वंपद्मनाभोरणान्तकृत्।<br>
शरण्यंशरणंचत्वामाहुर्दिव्यामहर्षयः॥6.120.18॥<br>
सहस्रशृङ्गोवेदात्माशतजिह्वोमहर्षभः॥6.120.19॥<br>
त्वंत्रयाणांहिलोकानामादिकर्तास्वयम्प्रभुः।<br>
सिद्धानामपिसाध्यानामाश्रयश्चासिपूर्वजः॥6.120.20॥<br>
त्वंयज्ञस्त्वंवषट्कारस्त्वमोङ्कारःपरन्तपः।<br>
प्रभवंनिधनंवातेनविदुःकोभवानिति॥6.120.21॥<br>
दृश्यसेसर्वभूतेषुब्राह्मणेषुचगोषुच।<br>
दिक्षुसर्वासुगगनेपर्वतेषुवनेषुच॥6.120.22॥<br>
सहस्रचरणःश्रीमान्शतशीर्षःसहस्रदृक्।<br>
त्वंधारयसिभूतानिवसुधांचसपर्वताम्॥6.120.23॥<br>
अन्तेपृथिव्याःसलिलेदृश्यसेत्वंमहोरगः।<br>
त्रील्लोँकान्धारयन्रामदेवगन्धर्वदानवान्॥6.120.24॥<br>
अहंतेहृदयंरामजिह्वादेवीसरस्वती।<br>
देवागात्रेषुरोमाणिनिर्मिताब्रह्मणःप्रभो॥6.120.25॥<br>
निमेषस्तेभवेद्रात्रिरुन्मेषस्तेभवेद्दिवा।<br>
संस्कारास्तेऽभवन्वेदानतदस्तित्वयाविना॥6.120.26॥<br>
जगत्सर्वंशरीरंतेस्थैर्यंतेवसुधातलम्।<br>
अग्निःकोपःप्रसादस्तेसोमःश्रीवत्सलक्षणः॥6.120.27॥<br>
त्वयालोकास्त्रयःक्रान्ताःपुराणेविक्रमैस्त्रिभिः।<br>
महेन्द्रश्चकृतोराजाबलिंबद्ध्वामहासुरम्॥6.120.28॥<br>
सीतालक्ष्मीर्भवान्विष्णुर्देवःकृष्णःप्रजापतिः।<br>
वधार्थंरावणस्येहप्रविष्टोमानुषींतनुम्॥6.120.29॥<br>
तदिदंनःकृतंकार्यंत्वयाधर्मभृतांवर।<br>
निहतोरावणोरामप्रहृष्टोदिवमाक्रम॥6.120.30॥<br>
अमोघंबलवीर्यंतेअमोघस्तेपराक्रमः।<br>
अमोघंदर्शनंरामनचमोघःस्तवस्तव॥6.120.31॥<br>
अमोघास्तेभविष्यन्तिभक्तिमन्तश्चयेनराः॥6.120.32॥<br>
येत्वांदेवंध्रुवंभक्ताःपुराणंपुरुषोत्तमम्।<br>
प्राप्नुवन्तिसदाकामानिहलोकेपरत्रच॥6.120.33॥<br>
इममार्षंस्तवंनित्यमितिहासंपुरातनम्।<br>
येनराःकीर्तयिष्यन्तिनास्तितेषांपराभवः॥6.120.34॥</div></div><script>ac.playbackRate=0.5+parseInt(slider.value)/200</script></body>
</html>