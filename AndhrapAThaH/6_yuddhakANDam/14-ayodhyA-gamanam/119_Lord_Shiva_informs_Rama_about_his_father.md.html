<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-119-Lord_Shiva_informs_Rama_about_his_father_0.mp3" type="audio/mpeg"></audio><br>
<br>
<br>
एवमुक्तातुवैदेहीपरुषंरोमहर्षणम्।<br>
राघवेणसरोषेणभृशंप्रव्यथिताऽभवत्॥6.119.1॥<br>
सातदश्रुतपूर्वंहिजनेमहतिमैथिली।<br>
श्रुत्वाभर्तृवचोरूक्षंलज्जयाव्रीडिताऽभवत्॥6.119.2॥<br>
प्रविशन्तीवगात्राणिस्वान्येवजनकात्मजा।<br>
वाक्छल्यैस्तैःसशल्येवभृशमश्रूण्यवर्तयत्॥6.119.3॥<br>
ततोबाष्पपरिक्लिष्टंप्रमार्जन्तीस्वमाननम्।<br>
शनैर्गद्गदयावाचाभर्तारमिदमब्रवीत्॥6.119.4॥<br>
किंमामसदृशंवाक्यमीदृशंश्रोत्रदारुणम्।<br>
रूक्षंश्रावयसेवीरप्राकृतःप्राकृतामिव॥6.119.5॥<br>
नतथाऽस्मिमहाबाहोयथात्वमवगच्छसि।<br>
प्रत्ययंगच्छमेयेनचारित्रेणैवतेशपे॥6.119.6॥<br>
पृथक्स्त्रीणांप्रचारेणजातिंतांपरिशङ्कसे।<br>
परित्यजेमांशङ्कांतुयदितेऽहंपरीक्षिता॥6.119.7॥<br>
यद्यहंगात्रसंस्पर्शंगताऽस्मिविवशाप्रभो।<br>
कामकारोनमेतत्रदैवंतत्रापराध्यति॥6.119.8॥<br>
मदधीनंतुयत्तन्मेहृदयंत्वयिवर्तते।<br>
पराधीनेषुगात्रेषुकिंकरिष्याम्यनीश्वरा॥6.119.9॥<br>
सहसंवृद्धभावाच्चसंसर्गेणचमानद।<br>
यद्यहंतेनविज्ञाताहतातेनास्मिशाश्वतम्॥6.119.10॥<br>
प्रेषितस्तेयदावीरोहनुमानवलोककः।<br>
लङ्कास्थाऽहंत्वयावीरकिंतदानविसर्जिता॥6.119.11॥<br>
प्रत्यक्षंवानरेन्द्रस्यतद्वाक्यसमनन्तरम्।<br>
त्वयासन्त्यक्तयावीरत्यक्तंस्याज्जीवितंमया॥6.119.12॥<br>
नवृथातेश्रमोऽयंस्यात्संशयेन्यस्यजीवितम्।<br>
सुहृज्जनपरिक्लेशोनचायंनिष्फलस्तव॥6.119.13॥<br>
त्वयातुनरशार्दूलक्रोधमेवानुवर्तता।<br>
लघुनेवमनुष्येणस्त्रीत्वमेवपुरस्कृतम्॥6.119.14॥<br>
अपदेशेनजनकान्नोत्पत्तिर्वसुधातलात्।<br>
ममवृत्तंचवृत्तज्ञबहुतेनपुरस्कृतम्॥6.119.15॥<br>
नप्रमाणीकृतःपाणिर्बाल्येबालेनपीडितः।<br>
ममभक्तिश्चशीलंचसर्वंतेपृष्ठतःकृतम्॥6.119.16॥<br>
एवंब्रुवाणारुदतीबाष्पगद्गदभाषिणी।<br>
अब्रवील्लक्ष्मणंसीतादीनंध्यानपरंस्थितम्॥6.119.17॥<br>
चितांमेकुरुसौमित्रेव्यसनस्यास्यभेषजम्।<br>
मिथ्योपघातोपहतानाहंजीवितुमुत्सहे॥6.119.18॥<br>
अप्रीतस्यगुणैर्भर्तुस्त्यक्तायाजनसंसदि।<br>
याक्षमामेगतिर्गन्तुंप्रवेक्ष्येहव्यवाहनम्॥6.119.19॥<br>
एवमुक्तस्तुवैदेह्यालक्ष्मणःपरवीरहा।<br>
अमर्षवशमापन्नोराघवाननमैक्षत॥6.119.20॥<br>
सविज्ञायततश्छन्दंरामस्याकारसूचितम्।<br>
चितांचकारसौमित्रिर्मतेरामस्यवीर्यवान्॥6.119.21॥<br>
अधोमुखंतदारामंशनैःकृत्वाप्रदक्षिणम्।<br>
उपासर्पतवैदेहीदीप्यमानंहुताशनम्॥6.119.22॥<br>
प्रणम्यदेवताभ्यश्चब्राह्मणेभ्यश्चमैथिली।<br>
बद्धाञ्जलिपुटाचेदमुवाचाग्निसमीपतः॥6.119.23॥<br>
यथामेहृदयंनित्यंनापसर्पतिराघवात्।<br>
तथालोकस्यसाक्षीमांसर्वतःपातुपावकः॥6.119.24॥<br>
यथामांशुद्धचारित्रांदुष्टांजानातिराघवः।<br>
तथालोकस्यसाक्षीमांसर्वतःपातुपावकः॥6.119.25॥<br>
कर्मणामनसावाचायथानातिचराम्यहम्।<br>
राघवंसर्वधर्मज्ञंतथामांपातुपावकः॥6.119.26॥<br>
अहश्चापितथासन्ध्येरात्रिश्चपृथिवीतथा।<br>
यथान्येऽपिविजानन्तितथाचारित्रसंयुताम्॥6.119.27॥<br>
एवमुक्त्वातुवैदेहीपरिक्रम्यहुताशनम्।<br>
विवेशज्वलनंदीप्तंनिस्सङ्गेनान्तरात्मना॥6.119.28॥<br>
जनःससुमहांस्त्रस्तोबालवृद्धसमाकुलः।<br>
ददर्शमैथिलींतत्रप्रविशन्तींहुताशनम्॥6.119.29॥<br>
सातप्तनवहेमाभातप्तकाञ्चनभूषणा।<br>
पपातज्वलनंदीप्तंसर्वलोकस्यसन्निधौ॥6.119.30॥<br>
ददृशुस्तांमहाभागांप्रविशन्तींहुताशनम्।<br>
सीतांकृत्स्नास्त्रयोलोकाःपुण्यामाज्याहुतीमिव॥6.119.31॥<br>
प्रचुक्रुशुःस्त्रियःसर्वास्तांदृष्ट्वाहव्यवाहने।<br>
पतन्तींसंस्कृतांमन्त्रैर्वसोर्धारामिवाध्वरे॥6.119.32॥<br>
ददृशुस्तांत्रयोलोकादेवगन्धर्वदानवाः।<br>
शप्तांपतन्तींनिरयेत्रिदिवाद्देवतामिव॥6.119.33॥<br>
तस्यामग्निंविशन्त्यांतुहाहेतिविपुलस्वनः।<br>
रक्षसांवानराणांचसम्बभूवाद्भुतोपमः॥6.119.34॥<script>ac.playbackRate=0.5</script>