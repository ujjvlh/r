<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-128-Sri_Rama_pattabhishekam_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
अयोध्यांतुसमालोक्यचिन्तयामासराघवः।<br>
चिन्तयित्वाहनूमन्तमुवाचप्लवगोत्तमम्॥6.128.1॥<br>
जानीहिकच्चित्कुशलीजनोनृपतिमन्दिरे॥6.128.2॥<br>
शृङ्गिबेरपुरंप्राप्यगुहंगहनगोचरम्।<br>
निषादाधिपतिंब्रूहिकुशलंवचनान्मम॥6.128.3॥<br>
श्रुत्वातुमांकुशलिनमरोगंविगतज्वरम्।<br>
भविष्यतिगुहःप्रीतःसममात्मसमःसखा॥6.128.4॥<br>
अयोध्यायाश्चतेमार्गंप्रवृत्तिंभरतस्यच।<br>
निवेदयिष्यतिप्रीतोनिषादाधिपतिर्गुहः॥6.128.5॥<br>
भरतस्तुत्वयावाच्यःकुशलंवचनान्मम।<br>
सिद्धार्थंशंसमांतस्मैसभार्यंसहलक्ष्मणम्॥6.128.6॥<br>
हरणंचापिवैदेह्यारावणेनबलीयसा॥6.128.7॥<br>
सुग्रीवेणचसंसर्गंवालिनश्चवधंरणे।<br>
मैथिल्यन्वेषणंचैवयथाचाधिगतात्वया॥6.128.8॥<br>
लङ्घयित्वामहातोयमापगापतिमव्ययम्।<br>
उपयानंसमुद्रस्यसागरस्यचदर्शनम्॥6.128.9॥<br>
यथाचकारितःसेतूरावणश्चयथाहतः।<br>
वरदानंमहेन्द्रेणब्रह्मणावरुणेनच॥6.128.10॥<br>
महादेवप्रसादाच्चपित्राममसमागमम्।<br>
उपयातंचमांसौम्यभरतस्यनिवेदय॥6.128.11॥<br>
सहराक्षसराजेनहरीणांप्रवरेणच॥6.128.12॥<br>
एतच्छुत्वायमाकारंभजतेभरतस्तदा।<br>
सचतेवेदितव्यःस्यात्सर्वंयच्चापिमांप्रति॥6.128.13॥<br>
जित्वाशत्रुगणान्रामःप्राप्यचानुत्तमंयशः।<br>
उपयातिसमृद्धार्थःसहमित्रैर्महाबलैः॥6.128.14॥<br>
ज्ञेयाश्चसर्वेवृत्तान्ताभरतस्येङ्गितानिच।<br>
तत्त्वेनमुखवर्णेनदृष्ट्याव्याभाषणेनच॥6.128.15॥<br>
सर्वकामसमृद्धंहिहस्त्यश्वरथसङ्कुलम्।<br>
पितृपैतामहंराज्यंकस्यनावर्तयेन्मनः॥6.128.16॥<br>
सङ्गत्याभरतःश्रीमान्राज्यार्थीचेत्स्वयंभवेत्।<br>
प्रशास्तुवसुधांकृत्स्नामखिलांरघुनन्दनः॥6.128.17॥<br>
तस्यबुद्धिंचविज्ञायव्यवसायंचवानर।<br>
यावन्नदूरंयाताःस्मक्षिप्रमागन्तुमर्हसि॥6.128.18॥<br>
इतिप्रतिसमादिष्टोहनुमान्मारुतात्मजः।<br>
मानुषंधारयन्रूपमयोध्यांत्वरितोययौ॥6.128.19॥<br>
अथोत्पपातवेगेनहनुमान्मारुतात्मजः।<br>
गरुत्मानिववेगेनजिघृक्षन्भुजगोत्तमम्॥6.128.20॥<br>
गङ्गायमुनयोर्मध्यंसन्निपातमतीत्यच।<br>
शृङ्गिबेरपुरंप्राप्यगुहमासाद्यवीर्यवान्॥6.128.21॥<br>
सवाचाशुभयाहृष्टोहनुमानिदमब्रवीत्॥6.128.22॥<br>
सखातुतवकाकुत्स्थोरामःसत्यपराक्रमः।<br>
सहसीतःससौमित्रिःसत्वांकुशलमब्रवीत्॥6.128.23॥<br>
पञ्चमीमद्यरजनीमुषित्वावचनान्मुनेः।<br>
भरद्वाजाभ्यनुज्ञातंद्रक्ष्यस्यद्यैवराघवम्॥6.128.24॥<br>
एवमुक्त्वामहातेजाःसम्प्रहृष्टतनूरुहः।<br>
उत्पपातमहावेगोवेगवानविचारयन्॥6.128.25॥<br>
गोमतींतांचसोऽपश्यद्भीमंसालवनंतथा।<br>
प्रजाश्चबहुसाहस्राःस्फीतान्जनपदानपि॥6.128.26॥<br>
सगत्वादूरमध्वानंत्वरितःकपिकुञ्जरः।<br>
आससादद्रुमान्फुल्लान्नन्दिग्रामसमीपगान्॥6.128.27॥<br>
स्त्रीभिःसपुत्रैर्वृद्धैश्चरममाणैरलङ्कृतान्।<br>
सुराधिपस्योपवनेयथाचैत्ररथेद्रुमान्॥6.128.28॥<br>
क्रोशमात्रेत्वयोध्यायाश्चीरकृष्णाजिनाम्बरम्।<br>
ददर्शभरतंदीनंकृशमाश्रमवासिनम्॥6.128.29॥<br>
जटिलंमलदिग्धाङ्गंभ्रातृव्यसनकर्शितम्।<br>
फलमूलाशिनंदान्तंतापसंधर्मचारिणम्॥6.128.30॥<br>
समुन्नतजटाभारंवल्कलाजिनवाससम्।<br>
नियतंभावितात्मानंब्रह्मर्षिसमतेजसम्॥6.128.31॥<br>
पादुकेतेपुरस्कृत्यशासन्तंवैवसुन्धराम्।<br>
चातुर्वर्ण्यस्यलोकस्यत्रातारंसर्वतोभयात्॥6.128.32॥<br>
उपस्थितममात्यैश्चशुचिभिश्चपुरोहितैः।<br>
बलमुख्यैश्चयुक्तैश्चकाषायाम्बरधारिभिः॥6.128.33॥<br>
नहितेराजपुत्रंतंचीरकृष्णाजिनाम्बरम्।<br>
परिभोक्तुंव्यवस्यन्तिपौरावैधर्मवत्सलम्॥6.128.34॥<br>
तंधर्ममिवधर्मज्ञंदेहवन्तमिवापरम्।<br>
उवाचप्राञ्जलिर्वाक्यंहनुमान्मरुतात्मजः॥6.128.35॥<br>
वसन्तंदण्डकारण्येयंत्वंचीरजटाधरम्।<br>
अनुशोचसिकाकुत्स्थंसत्वांकुशलमब्रवीत्॥6.128.36॥<br>
प्रियमाख्यामितेदेवशोकंत्यजसुदारुणम्।<br>
अस्मिन्मुहूर्तेभ्रात्रात्वंरामेणसहसङ्गतः॥6.128.37॥<br>
निहत्यरावणंरामःप्रतिलभ्यचमैथिलीम्।<br>
उपयातिसमृद्धार्थःसहमित्रैर्महाबलैः॥6.128.38॥<br>
लक्ष्मणश्चमहातेजावैदेहीचयशस्विनी।<br>
सीतासमग्रारामेणमहेन्द्रेणयथाशची॥6.128.39॥<br>
एवमुक्तोहनुमताभरतोभ्रातृवत्सलः।<br>
पपातसहसाहृष्टोहर्षान्मोहंजगामह॥6.128.40॥<br>
ततोमुहूर्तादुत्थायप्रत्याश्वस्यचराघवः।<br>
हनुमन्तमुवाचेदंभरतःप्रियवादिनम्॥6.128.41॥<br>
अशोकजैःप्रीतिमयैःकपिमालिङ्ग्यसम्भ्रमात्।<br>
सिषेचभरतःश्रीमान्विपुलैरस्त्रबिन्दुभिः॥6.128.42॥<br>
देवोवामानुषोवात्वमनुक्रोशादिहागतः।<br>
प्रियाख्यानस्यतेसौम्यददामिब्रुवतःप्रियम्॥6.128.43॥<br>
गवांशतसहस्रंचग्रामाणांचशतंपरम्।<br>
सुकुण्डलाःशुभाचाराभार्याःकन्याश्चषोडश॥6.128.44॥<br>
हेमवर्णाःसुनासोरूःशशिसौम्याननाःस्त्रियः।<br>
सर्वाभरणसम्पन्नाःसम्पन्नाःकुलजातिभिः॥6.128.45॥<br>
निशम्यरामागमनंनृपात्मजःकपिप्रवीरस्यतदद्भुतोपमम्।<br>
प्रहर्षितोरामदिदृक्षयाऽभवत्पुनश्चहर्षादिदमब्रवीद्वचः॥6.128.46॥</div></div><script>ac.playbackRate=0.5</script></body>
</html>