<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-125-Hanuma_informs_Bharata_about_Ramas_return.mp3" type="audio/mpeg"></audio><br>
<br>
<br>
उपस्थितंतुतंदृष्ट्वापुष्पकंपुष्पभूषितम्।<br>
अविदूरस्थितोरामंप्रत्युवाचविभीषणः॥6.125.1॥<br>
सतुबद्धाञ्जलिःप्रह्वोविनीतोराक्षसेश्वरः।<br>
अब्रवीत्त्वरयोपेतःकिंकरोमीतिराघवम्॥6.125.2॥<br>
तमब्रवीन्महातेजालक्ष्मणस्योपशृण्वतः।<br>
विमृश्यराघवोवाक्यमिदंस्नेहपुरस्कृतम्॥6.125.3॥<br>
कृतप्रयत्नकर्माणोविभीषणवनौकसः।<br>
रत्नैरर्थैश्चविविधैर्भूषणैश्चापिपूजय॥6.125.4॥<br>
सहैभिरजितालङ्कानिर्जिताराक्षसेश्वर।<br>
हृष्टैःप्राणभयंत्यक्त्वासङ्ग्रामेष्वनिवर्तिभिः॥6.125.5॥<br>
तइमेकृतकर्माणःपूज्यन्तांसर्ववानराः॥6.125.6॥<br>
धनरत्नप्रदानेनकर्मैषांसफलंकुरु॥6.125.7॥<br>
एवसम्मानिताश्चैतेमानार्हामानदत्वया।<br>
भविष्यन्तिकृतज्ञेननिर्वृताहरियूथपाः॥6.125.8॥<br>
त्यागिनंसङ्ग्रहीतारंसानुक्रोशंयशस्विनम्।<br>
सर्वेत्वामवगच्छन्तिततःसम्बोधयाम्यहम्॥6.125.9॥<br>
हीनंरतिगुणैःसर्वैरभिहन्तारमाहवे।<br>
त्यजन्तिनृपतिंसैन्याःसंविग्नास्तंनरेश्वरम्॥6.125.10॥<br>
एवमुक्तस्तुरामेणवानरांस्तान्विभीषणः।<br>
रत्नार्थैःसंविभागेनसर्वानेवाभ्यपूजयत्॥6.125.11॥<br>
ततस्तान्पूजितान्दृष्ट्वारत्नैरर्थैश्चयूथपान्।<br>
आरुरोहततोरामस्तद्विमानमनुत्तमम्॥6.125.12॥<br>
अङ्केनादायवैदेहींलज्जमानांयशस्विनीम्।<br>
लक्ष्मणेनसहभ्रात्राविक्रान्तेनधनुष्मता॥6.125.13॥<br>
अब्रवीच्चविमानस्थःपूजयन्सर्ववानरान्।<br>
सुग्रीवंचमहावीर्यंकाकुत्स्थःसविभीषणम्॥6.125.14॥<br>
मित्रकार्यंकृतमिदंभवद्भिर्वानरोत्तमाः।<br>
अनुज्ञातामयासर्वेयथेष्टंप्रतिगच्छत॥6.125.15॥<br>
यत्तुकार्यंवयस्येनसुहृदावापरन्तप।<br>
कृतंसुग्रीवतत्सर्वंभवताऽधर्मभीरुणा॥6.125.16॥<br>
विष्किन्धांप्रतियाह्याशुस्वसैन्येनाभिसंवृतः॥6.125.17॥<br>
स्वराज्येवसलङ्कायांमयादत्तेविभीषण।<br>
नत्वांधर्षयितुंशक्ताःसेन्द्राअपिदिवौकसः॥6.125.18॥<br>
अयोध्यांप्रतियास्यामिराजधानींपितुर्मम।<br>
अभ्यनुज्ञातुमिच्छामिसर्वांश्चामन्त्रयामिवः॥6.125.19॥<br>
एवमुक्तास्तुरामेणवानरास्तेमहाबलाः।<br>
ऊचुःप्राञ्जलयोरामंराक्षसश्चविभीषणः॥6.125.20॥<br>
अयोध्यांगन्तुमिच्छामःसर्वान्नयतुनोभवान्।<br>
उद्युक्ताविचरिष्यामोवनानिनगराणिच॥6.125.21॥<br>
दृष्ट्वात्वामभिषेकार्द्रंकौसल्यामभिवाद्यच।<br>
अचिरेणागमिष्यामःस्वान्गृहान्नृपतेःसुत॥6.125.22॥<br>
एवमुक्तस्तुधर्मात्मावानरैःसविभीषणैः।<br>
अब्रवीद्राघवःश्रीमान्ससुग्रीवविभीषणान्॥6.125.23॥<br>
प्रियात्प्रियतरंलब्धंयदहंससुहृज्जनः।<br>
सर्वैर्भवद्भिःसहितःप्रीतिंलप्स्येपुरींगतः॥6.125.24॥<br>
क्षिप्रमारोहसुग्रीवविमानंवानरैसह।<br>
त्वमध्यारोहसामात्योराक्षसेन्द्रविभीषण॥6.125.25॥<br>
ततस्तत्पुष्पकंदिव्यंसुग्रीवःसहसेनया।<br>
अध्यारोहत्त्वरन्शीघ्रंसामात्यश्चविभीषणः॥6.125.26॥<br>
तेष्वारूढेषुसर्वेषुकौबेरंपरमासनम्।<br>
राघवेणाभ्यनुज्ञातमुत्पपातविहायसम्॥6.125.27॥<br>
ययौतेनविमानेनहंसयुक्तेनभास्वता।<br>
प्रहृष्टश्चप्रतीतश्चबभौरामःकुबेरवत्॥6.125.28॥<br>
तेसर्वेवानराहृष्टाराक्षसाश्चमहाबलाः।<br>
यथासुखमसम्बाधंदिव्येतस्मिन्नुपाविशन्॥6.125.29॥<script>ac.playbackRate=0.5</script>