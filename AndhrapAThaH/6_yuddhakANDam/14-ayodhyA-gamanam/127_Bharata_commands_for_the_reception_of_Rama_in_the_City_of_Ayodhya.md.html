<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-127-Bharata_commands_for_the_reception_of_Rama_in_the_City of _0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
पूर्णेचतुर्दशेवर्षेपञ्चम्यांलक्ष्मणाग्रजः।<br>
भरद्वाजश्रमंप्राप्यववन्देनियतोमुनिम्॥6.127.1॥<br>
शृणोषिकच्चिद्भगवन्सुभिक्षानामयंपुरे।<br>
कच्चिच्चयुक्तोभरतोजीवन्त्यपिचमातरः॥6.127.2॥<br>
एवमुक्तस्तुरामेणभरद्वाजोमहामुनिः।<br>
प्रत्युवाचरघुश्रेष्ठंस्मितपूर्वंप्रहृष्टवत्॥6.127.3॥<br>
पङ्कदिग्धस्तुभरतोजटिलस्त्वांप्रतीक्षते।<br>
पादुकेतेपुरस्कृत्यसर्वंचकुशलंगृहे॥6.127.4॥<br>
स्त्रीतृतीयंच्युतंराज्याद्धर्मकामंचकेवलम्।<br>
पदातिंत्यक्तसर्वस्वंपितुर्वचनकारिणम्॥6.127.5॥<br>
सर्वभोगैःपरित्यक्तंस्वर्गच्युतमिवामरम्।<br>
दृष्ट्वातुकरुणापूर्वंममासीत्समितिञ्जय॥6.127.6॥<br>
कैकेयीवचनेयुक्तंवन्यमूलफलाशिनम्॥6.127.7॥<br>
साम्प्रतंसुसमृद्धार्थंसमित्रगणबान्धवम्।<br>
समीक्ष्यविजितारिंत्वांममप्रीतिरनुत्तमा॥6.127.8॥<br>
सर्वंचसुखदुःखंतेविदितंममराघव॥6.127.9॥<br>
यत्त्वयाविपुलंप्राप्तंजनस्थानवधादिकम्।<br>
ब्राह्मणार्थेनियुक्तस्यरक्षितुःसर्वतापसान्॥6.127.10॥<br>
रावणेनहृताभार्याबभूवेयमनिन्दिता।<br>
मारीचदर्शनंचैवसीतोन्मथनमेवच॥6.127.11॥<br>
कबन्धदर्शनंचैवपम्पाभिगमनंतथा।<br>
सुग्रीवेणचतेसख्यंयच्चवालीहतस्त्वया॥6.127.12॥<br>
मार्गणंचैववैदेह्याःकर्मवातात्मजस्यच।<br>
विदितायांचवैदेह्यांनलसेतुर्यथाकृतः॥6.127.13॥<br>
यथावादीपितालङ्काप्रहृष्टैर्हरियूथपैः।<br>
सपुत्रबान्धवामात्यःसबलःसहवाहनः॥6.127.14॥<br>
समागमश्चत्रिदशैर्यथादत्तश्चतेवरः।<br>
सर्वंममैतद्विदितंतपसाधर्मवत्सल॥6.127.15॥<br>
अहमप्यत्रतेदद्मिवरंशस्त्रभृतांवर।<br>
अर्ध्यमद्यगृहाणेदमयोध्यांश्वोगमिष्यसि॥6.127.16॥<br>
बाढमित्येवसंहृष्टोधीमान्वरमयाचत।<br>
अकालेफलिनोवृक्षाःसर्वेचापिमधुस्रवाः॥6.127.17॥<br>
फलान्यमृतकल्पानिबहूनिविविधानिच।<br>
भवन्तुमार्गेभगवन्नयोध्यांप्रतिगच्छतः॥6.127.18॥<br>
तथेतिचप्रतिज्ञातेवचनात्समनन्तरम्।<br>
अभवन्पादपास्तत्रस्वर्गपादपसन्निभाः॥6.127.19॥<br>
निष्फलाःफलिनश्चासन्विपुष्पाःपुष्पशालिनः।<br>
शुष्काःसमग्रपत्रास्तेनगाश्चैवमधुस्रवाः॥6.127.20॥<br>
सर्वतोयोजनास्तिस्रोगच्छतामभवंस्तदा॥6.127.21॥<br>
ततःप्रहृष्टाःप्लवगर्षभास्तेबहूनिदिव्यानिफलानिचैव।<br>
कामादुपाश्नन्तिसहस्रशस्तेमुदाऽन्विताःस्वर्गजितोयथैव॥6.127.22॥</div></div><script>ac.playbackRate=0.5</script></body>
</html>