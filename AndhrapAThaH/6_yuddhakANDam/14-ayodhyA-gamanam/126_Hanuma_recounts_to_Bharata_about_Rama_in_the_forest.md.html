<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-126-Hanuma_recounts_to_Bharata_about_Rama_in_the_forest_0.mp3" type="audio/mpeg"></audio><br>
<br>
<br>
अनुज्ञातंस्तुरामेणतद्विमानमनुत्तमम्।<br>
उत्पपातमहामेघःश्वसनेनोद्धतोयथा॥6.126.1॥<br>
पातयित्वाततश्चक्षुःसर्वतोरघुनन्दनः।<br>
अब्रवीन्मैथिलींसीतांरामःशशिनिभाननाम्॥6.126.2॥<br>
कैलासशिखराकारेत्रिकूटशिखरेस्थिताम्।<br>
लङ्कामीक्षस्ववैदेहिनिर्मितांविश्वकर्मणा॥6.126.3॥<br>
एतदायोधनंपश्यमांसशोणितकर्दमम्।<br>
हरीणांराक्षसानांचसीतेविशसनंमहत्॥6.126.4॥<br>
अत्रदत्तवरःशेतेप्रमाथीराक्षसेश्वरः।<br>
तवहेतोर्विशालाक्षिरावणोनिहतोमया॥6.126.5॥<br>
कुम्भकर्णोऽत्रनिहतःप्रहस्तश्चनिशाचरः।<br>
धूम्राक्षश्चात्रनिहतोवानरेणहनूमता॥6.126.6॥<br>
विद्युन्मालीहतश्चात्रसुषेणेनमहात्मना॥6.126.7॥<br>
लक्ष्मणेनेन्द्रजिच्चात्ररावणिर्निहतोरणे।<br>
अङ्गदेनात्रनिहतोविकटोनामराक्षसः॥6.126.8॥<br>
विरूपाक्षश्चदुर्धर्षोमहापार्श्वमहोदरौ।<br>
अकम्पनश्चनिहतोबलिनोऽन्येचराक्षसाः॥6.126.9॥<br>
अत्रमण्डोदरीनामभार्यातंपर्यदेवयत्।<br>
सपत्नीनांसहस्रेणसास्रेणपरिवारिता॥6.126.10॥<br>
एतत्तुदृश्यतेतीर्थंसमुद्रस्यवरानने।<br>
यत्रसागरमुत्तीर्यतांरात्रिमुषितावयम्॥6.126.11॥<br>
एषसेतुर्मयाबद्धःसागरेसलिलार्णवे।<br>
तवहेतोर्विशालाक्षिनलसेतुःसुदुष्करः॥6.126.12॥<br>
पश्यसागरमक्षोभ्यंवैदेहिवरुणालयम्।<br>
अपारमभिगर्जन्तंशङ्खशुक्तिनिषेवितम्॥6.126.13॥<br>
हिरण्यनाभंशैलेन्द्रंकाञ्चनंपश्यमैथिलि।<br>
विश्रमार्थंहनुमतोभित्त्वासागरमुत्थितम्॥6.126.14॥<br>
एतत्कुक्षौसमुद्रस्यस्कन्धावारनिवेशनम्॥6.126.15॥<br>
सेतुबन्धइतिख्यातंत्रैलोक्येनाभिपूजितम्।<br>
एतत्पवित्रंपरमंमहापातकनाशनम्॥6.126.16॥<br>
अत्रपूर्वंमहादेवःप्रसादमकरोत्प्रभुः॥6.126.17॥<br>
अत्रराक्षसराजोऽयमाजगामविभीषणः॥6.126.18॥<br>
एषासादृश्यतेसीतेकिष्किन्धाचित्रकानना।<br>
सुग्रीवस्यपुरीरम्यायत्रवालीमयाहतः॥6.126.19॥<br>
अथदृष्ट्वापुरींसीताकिष्किन्धांवालिपालिताम्।<br>
अब्रवीत्प्रश्रितंवाक्यंरामंप्रणयसाध्वसा॥6.126.20॥<br>
अन्येषांवानरेन्द्राणांस्त्रीभिःपरिवृताह्यहम्।<br>
गन्तुमिच्छेसहायोध्यांराजधानींत्वयाऽनघ॥6.126.21॥<br>
एवमस्त्वितिकिष्किन्धांप्राप्यसंस्थाप्यराघवः।<br>
विमानंप्रेक्ष्यसुग्रीवंवाक्यमेतदुवाचह॥6.126.22॥<br>
ब्रूहिवानरशार्दूलसर्वान्वानरपुङ्गवान्।<br>
स्वदारसहिताःसर्वेह्ययोध्यांयान्तुसीतया॥6.126.23॥<br>
तथात्वमपिसर्वाभिःस्त्रीभिःसहमहाबल।<br>
अभित्वरस्वसुग्रीवगच्छामःप्लवगेश्वर॥6.126.24॥<br>
एवमुक्तस्तुसुग्रीवोरामेणामिततेजसा।<br>
वानराधिपतिःश्रीमांस्तैश्चसर्वैःसमावृतः॥6.126.25॥<br>
प्रविश्यान्तःपुरंशीघ्रंतारामुद्वीक्ष्यभाषत॥6.126.26॥<br>
प्रियेत्वंसहनारीभिर्वानराणांमहात्मनाम्।<br>
राघवेणाभ्यनुज्ञातामैथिलीप्रियकाम्यया॥6.126.27॥<br>
त्वरत्वमभिगच्छामोगृह्यवानरयोषितः।<br>
अयोध्यांदर्शयिष्यामःसर्वादशरथस्त्रियः॥6.126.28॥<br>
सुग्रीवस्यवचःश्रुत्वातारासर्वाङ्गशोभना।<br>
आहूयचाब्रवीत्सर्वावानराणांतुयोषितः॥6.126.29॥<br>
सुग्रीवेणाभ्यनुज्ञातागन्तुंसर्वैश्चवानरैः।<br>
ममचापिप्रियंकार्यमयोध्यादर्शनेनच॥6.126.30॥<br>
प्रवेशंचापिरामस्यपौरजानपदैःसह।<br>
विभूतिंचैवसर्वासांस्त्रीणांदशरथस्यच॥6.126.31॥<br>
नेपथ्यंविधिपूर्वेणकृत्वाचापिप्रदक्षिणम्।<br>
अध्यारोहन्विमानंतत्सीतादर्शनकाङ्क्षया॥6.126.32॥<br>
ताभिःसहोत्थितंशीघ्रंविमानंप्रेक्ष्यराघवः।<br>
ऋश्यमूकसमीपेतुवैदेहींपुनरब्रवीत्॥6.126.33॥<br>
दृश्यतेऽसौमहान्सीतेसविद्युदिवतोयदः।<br>
ऋश्यमूकोगिरिश्रेष्ठःकाञ्चनैर्धातुभिर्वृतः॥6.126.34॥<br>
अत्राहंवानरेन्द्रेणसुग्रीवेणसमागतः।<br>
समयश्चकृतःसीतेवधार्थंवालिनोमया॥6.126.35॥<br>
त्वयाविहीनोयत्राहंविललापसुदुःखितः।<br>
अस्यास्तीरेमयादृष्टाशबरीधर्मचारिणी॥6.126.36॥<br>
अत्रयोजनबाहुश्चकबन्धोनिहतोमया॥6.126.37॥<br>
यत्रयुद्धंमहद्वृत्तंतवहेतोर्विलासिनि।<br>
रावणस्यनृशंसस्यजटायोश्चमहात्मनः॥6.126.38॥<br>
त्रिशिराश्चमहावीर्योमयाबाणैरजिह्मगैः।<br>
एतत्तदाश्रमपदमस्माकंवरवर्णिनि॥6.126.39॥<br>
पर्णशालातथाचित्रादृश्यतेशुभदर्शना।<br>
यत्रत्वंराक्षसेन्द्रेणरावणेनहृताबलात्॥6.126.40॥<br>
एषागोदावरीरम्याप्रसन्नसलिलाशिवा।<br>
अगस्त्यस्याश्रमोह्येषदृश्यतेपश्यमैथिलि॥6.126.41॥<br>
दीप्तश्चैवाश्रमोह्येषसुतीक्ष्णस्यमहात्मनः॥6.126.42॥<br>
वैदेहिदृश्यतेचात्रशरभङ्गाश्रमोमहान्।<br>
उपयातःसहस्राक्षोयत्रशक्रःपुरन्दरः॥6.126.43॥<br>
अस्मिन्देशेमहाकायोविराधोनिहतोमया॥6.126.44॥<br>
अत्रिःकुलपतिर्यत्रसूर्यवैश्वानप्रभः।<br>
अत्रसीतेत्वयादृष्टातापसीधर्मचारिणी॥6.126.45॥<br>
असौसुतनुशैलेन्द्रश्चित्रकूटःप्रकाशते।<br>
यत्रमांकेकयीपुत्रःप्रसादयितुमागतः॥6.126.46॥<br>
एषासायमुनादूराद्दृश्यतेचित्रकानना॥6.126.47॥<br>
भरद्वाजाश्रमोयत्रश्रीमानेषप्रकाशते॥6.126.48॥<br>
एषात्रिपथगागङ्गादृश्यतेवरवर्णिनि।<br>
नानाद्विजगणाकीर्णासम्प्रयुष्पितकानना॥6.126.49॥<br>
शृङ्गिवेरपुरंचैतद्गुहोयत्रसमागतः॥6.126.50॥<br>
एषासादृश्यतेसीतेसरयूर्यूपमालिनी।<br>
नानातरुशताकीर्णासम्प्रपुष्पितकानना॥6.126.51॥<br>
एषासादृश्यतेऽयोध्याराजधानीपितुर्मम्।<br>
अयोध्यांकुरुवैदेहिप्रणामंपुनरागता॥6.126.52॥<br>
ततस्तेवानराःसर्वेराक्षसश्चविभीषणः।<br>
उत्पत्योत्पत्यददृशुस्तांपुरींशुभदर्शनाम्॥6.126.53॥<br>
ततस्तुतांपाम्डुरहर्म्यमालिनींविशालकक्ष्यांगजवाजिसङ्कुलाम्।<br>
पुरीमयोध्यांददृशुःप्लवङ्गमाःपुरींमहेन्द्रस्ययथाऽमरावतीम्॥6.126.54॥<script>ac.playbackRate=0.5</script>