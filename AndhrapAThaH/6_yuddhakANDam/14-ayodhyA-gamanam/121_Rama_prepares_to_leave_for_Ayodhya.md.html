<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-121-Rama_prepares_to_leave_for_Ayodhya_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
एतच्छ्रुत्वाशुभंवाक्यंपितामहसमीरितम्।<br>
अङ्केनादायवैदेहीमुत्पपातविभावसुः॥6.121.1॥<br>
सविधूयचितांतांतुवैदेहींहव्यवाहनः।<br>
उत्तस्थौमूर्तिमानाशुगृहीत्वाजनकात्मजाम्॥6.121.2॥<br>
तरुणादित्यसङ्काशांतप्तकाञ्चनभूषणाम्।<br>
रक्ताम्बरधरांबालांनीलकुञ्चितमूर्धजाम्॥6.121.3॥<br>
अक्लिष्टमाल्याभरणांतथारूपांमनस्विनीम्।<br>
ददौरामायवैदेहीमङ्केकृत्वाविभावसुः॥6.121.4॥<br>
अब्रवीच्चतदारामंसाक्षीलोकस्यपावकः॥6.121.5॥<br>
एषातेरामवैदेहीपापमस्यांनविद्यते॥6.121.6॥<br>
नैववाचानमनसानानुध्यानान्नचक्षुषा।<br>
सुवृत्तावृत्तशौण्डीरनत्वामतिचचारह॥6.121.7॥<br>
रावणेनापनीतैषावीर्योत्सिक्तेनरक्षसा।<br>
त्वयाविरहितादीनाविवशानिर्जनाद्वनात्॥6.121.8॥<br>
रुद्धाचान्तःपुरेगुप्तात्वच्चित्तात्वत्परायणा।<br>
रक्षिताराक्षसीसङ्घैर्विकृतैर्घोरदर्शनैः॥6.121.9॥<br>
प्रलोभ्यमानाविविधंभर्त्स्यमानाचमैथिली।<br>
नाचिन्तयततद्रक्षस्त्वद्गतेनान्तरात्मना॥6.121.10॥<br>
विशुद्धभावांनिष्पापांपतिगृह्णीष्वराघव।<br>
नकिञ्चिदभिधातव्यमहमाज्ञापयामिते॥6.121.11॥<br>
ततःप्रीतमनारामःश्रुत्वैतद्वदतांवरः।<br>
दध्यौमुहूर्तंधर्मात्माबाष्पव्याकुललोचनः॥6.121.12॥<br>
एवमुक्तोमहातेजाद्युतिमान्दृढविक्रमः।<br>
अब्रवीत्त्रिदशश्रेष्ठंरामोधर्मभृतांवरः॥6.121.13॥<br>
अवश्यंत्रिषुलोकेषुनसीतापापमर्हति।<br>
दीर्घकालोषिताहीयंरावणान्तःपुरेशुभा॥6.121.14॥<br>
बालिशःखलुकामात्मारामोदशरथात्मजः।<br>
इतिवक्ष्यन्तिमांसन्तोजानकीमविशोध्यहि॥6.121.15॥<br>
अनन्यहृदयांभक्तांमच्चित्तपरिवर्तिनीम्।<br>
अहमप्यवगच्छामिमैथिलींजनकात्मजाम्॥6.121.16॥<br>
प्रत्ययार्थंतुलोकानांत्रयाणांसत्यसंश्रयः।<br>
उपेक्षेचापिवैदेहींप्रविशन्तींहुताशनम्॥6.121.17॥<br>
इमामपिविशालाक्षींरक्षितांस्वेनतेजसा।<br>
रावणोनातिवर्तेतवेलामिवमहोदधिः॥6.121.18॥<br>
नहिशक्तःसदुष्टात्मामनसाऽपिहिमैथिलीम्।<br>
प्रधर्षयितुमप्राप्तांदीप्तामग्निशिखामिव॥6.121.19॥<br>
नेयमर्हतिचैश्वर्यंरावणान्तःपुरेशुभा।<br>
अनन्याहिमयासीताभास्करेणप्रभायथा॥6.121.20॥<br>
विशुद्धात्रिषुलोकेषुमैथिलीजनकात्मजा।<br>
नहिहातुमियंशक्याकीर्तिरात्मवतायथा॥6.121.21॥<br>
अवश्यंतुमयाकार्यंसर्वेषांवोवचःशुभम्।<br>
स्निग्धानांलोकमान्यानामेवंचब्रुवतांहितम्॥6.121.22॥<br>
इतीदमुक्त्वाविदितंमहाबलैःप्रशस्यमानःस्वकृतेनकर्मणा।<br>
समेत्यरामःप्रिययामहाबलःसुखंसुखार्होऽनुबभूवराघवः॥6.121.23॥</div></div><script>ac.playbackRate=0.5</script></body>
</html>