<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-123-Rama_shows_to_Seetha_the_places_0.mp3" type="audio/mpeg"></audio><br>
<br>
<br>
प्रतिप्रयातेकाकुत्स्थेमहेन्द्रःपाकशासनः।<br>
अब्रवीत्परमप्रीतोराघवंप्राञ्जलिंस्थितम्॥6.123.1॥<br>
अमोघंदर्शनंरामतवास्माकंपरन्तप।<br>
प्रीतियुक्ताःस्मतेनत्वंब्रूहियन्मनसेच्छसि॥6.123.2॥<br>
एवमुक्तस्तुकाकुत्स्थःप्रत्युवाचकृताञ्जलिः।<br>
लक्ष्मणेनसहभ्रात्रासीतयासहभार्यया॥6.123.3॥<br>
यदिप्रीतिःसमुत्पन्नामयिसर्वसुरेश्वर।<br>
वक्ष्यामिकुरुतेसत्यंवचनंवदतांवर॥6.123.4॥<br>
ममहेतोःपराक्रान्तायेगतायमसादनम्।<br>
तेसर्वेजिवितंप्राप्यसमुत्तिष्ठन्तुवानराः॥6.123.5॥<br>
मत्कृतेविप्रयुक्तायेपुत्रैर्दारैश्चवानराः।<br>
मत्प्रियेष्वभियुक्ताश्चनमृत्युंगणयन्तिच॥6.123.6॥<br>
त्वत्प्रसादात्समेयुस्तेवरमेतदहंवृणे॥6.123.7॥<br>
नीरुजोनिर्व्रणांश्चैवसम्पन्नबलपौरुषान्।<br>
गोलाङ्गूलांस्तथैवर्क्षान्द्रष्टुमिच्छामिमानद॥6.123.8॥<br>
अकालेचापिमुख्यानिमूलानिचफलानिच।<br>
नद्यश्चविमलास्तत्रतिष्ठेयुर्यत्रवानराः॥6.123.9॥<br>
श्रुत्वातुवचनंतस्यराघवस्यमहात्मनः।<br>
महेन्द्रःप्रत्युवाचेदंवचनंप्रीतिलक्षणम्॥6.123.10॥<br>
महानयंवरस्तातत्वयोक्तोरघुनन्दन।<br>
द्विर्मयानोक्तपूर्वंहितस्मादेतद्भविष्यति॥6.123.11॥<br>
ऋक्षाश्चसहगोपुच्छानिकृत्ताननबाहवः।<br>
नीरुजोनिर्व्रणाश्चैवसम्पन्नबलपौरुषाः॥6.123.12॥<br>
सुहृद्भिर्बान्धवैश्चैवज्ञातिभिःस्वजनैरपि।<br>
सर्वएवसमेष्यन्तिसंयुक्ताःपरयामुदा॥6.123.13॥<br>
अकालेपुष्पशबलाःफलवन्तश्चपादपाः।<br>
भविष्यन्तिमहेष्वासनद्यश्चसलिलायुताः॥6.123.14॥<br>
सव्रणैःप्रथमंगात्रैःसंवृत्तैर्निर्व्रणैःपुनः॥6.123.15॥<br>
ततःसमुत्थिताःसर्वेसुप्त्वेवहरिपुङ्गवाः।<br>
बभूवुर्वानराःसर्वेकिमेतदितिविस्मिताः॥6.123.16॥<br>
तेसर्वेवानरास्तस्मैराघवायाभ्यवादयन्॥6.123.17॥<br>
काकुत्स्थंपरिपूर्णार्थंदृष्ट्वासर्वेसुरोत्तमाः।<br>
ऊचुस्तेप्रथमंस्तुत्वास्तवार्हंसहलक्ष्मणम्॥6.123.18॥<br>
गच्छायोध्यामितोवीरविसर्जयचवानरान्॥6.123.19॥<br>
मैथिलींसान्त्वयस्वैनामनुरक्तांतपस्विनीम्।<br>
शत्रुघ्नंचमहात्मानंमातॄःसर्वाःपरन्तप॥6.123.20॥<br>
भ्रातरंपश्यभरतंत्वच्छोकाद्व्रतधारिणम्।<br>
अभिषेचयचात्मानंपौरान्गत्वाप्रहर्षय॥6.123.21॥<br>
एवमुक्त्वातमामन्त्र्यरामंसौमित्रिणासह।<br>
विमानैःसूर्यसङ्काशैर्हृष्टाजग्मुःसुरादिवम्॥6.123.22॥<br>
अभिवाद्यचकाकुत्स्थःसर्वांस्तांस्त्रिदशोत्तमान्।<br>
लक्ष्मणेनसहभ्रात्रावासमाज्ञापयत्तदा॥6.123.23॥<br>
ततस्तुसालक्ष्मणरामपालितामहाचमूर्हृष्टजनायशस्विनी।<br>
श्रियाज्वलन्तीविरराजसर्वतोनिशाप्रणीतेवहिशीतरश्मिना॥6.123.24॥<script>ac.playbackRate=0.5</script>