<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-087-Indrajit_s_harsh_words_to_Vibhishana_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
एवमुक्त्वातुसौमित्रिंजातहर्षोविभीषणः।<br>
धनुष्पाणिनमादायत्वरमाणोजगामह॥6.87.1॥<br>
अविदूरंततोगत्वाप्रविश्यचमहद्वनम्।<br>
दर्शयामासतत्कर्मलक्ष्मणायविभीषणः॥6.87.2॥<br>
नीलजीमूतसङ्काशंन्यग्रोधंभीमदर्शनम्।<br>
तेजस्वीरावणभ्रातालक्ष्मणायन्यवेदयत्॥6.87.3॥<br>
इहोपहारंभूतानांबलवान्रावणात्मजः।<br>
उपहृत्यततःपश्चात्सङ्ग्राममभिवर्तते॥6.87.4॥<br>
अदृश्यःसर्वभूतानांततोभवतिराक्षसः।<br>
निहन्तिसमरेशत्रून्बध्नातिचशरोत्तमैः॥6.87.5॥<br>
तमप्रविष्टन्यग्रोधंबलिनंरावणात्मजम्।<br>
विध्वंसयशरैस्तीक्ष्णैःसरथंसाश्वसारथिम्॥6.87.6॥<br>
तथेत्युक्त्वामहातेजाःसौमित्रिर्मित्रनन्दनः।<br>
बभूवावस्थितस्तत्रचित्रंविस्फारयन्धनुः॥6.87.7॥<br>
सरथेनाग्निवर्णेनबलवान्रावणात्मजः।<br>
इन्द्रजित्कवचीधन्वीसध्वजःप्रत्यदृश्यत॥6.87.8॥<br>
तमुवाचमहातेजाःपौलस्त्यमपराजितम्।<br>
समाह्वयेत्वांसमरेसम्यग्युद्धंप्रयच्छमे॥6.87.9॥<br>
एवमुक्तोमहातेजामनस्वीरावणात्मजः।<br>
अब्रवीत्परुषंवाक्यंतत्रदृष्ट्वाविभीषणम्॥6.87.10॥<br>
इहत्वंजातसंवृद्धःसाक्षाद्भ्रातापितुर्मम।<br>
कथंद्रुह्यसिपुत्रस्यपितृव्योममराक्षस॥6.87.11॥<br>
नज्ञातित्वंनसौहार्दंनजातिस्तवदुर्मते।<br>
प्रमाणंनचसौदर्यंनधर्मोधर्मदूषण॥6.87.12॥<br>
शोच्यस्त्वमसिदुर्बुद्धेनिन्दनीयश्चसाधुभिः।<br>
यस्त्वंस्वजनमुत्सृज्यपरभृत्यत्वमागतः॥6.87.13॥<br>
नैतच्छिथिलयाबुद्ध्यात्वंवेत्सिमहदन्तरम्।<br>
क्वचस्वजनसंवासःक्वचनीचपराश्रयः॥6.87.14॥<br>
गुणवान्वापरजनःस्वजनोनिर्गुणोऽपिवा।<br>
निर्गुणःस्वजनःश्रेयान्यःपरःपरएवसः॥6.87.15॥<br>
यःस्वपक्षंपरित्यज्यपरपक्षंनिषेवते।<br>
सस्वपक्षेक्षयंप्राप्तेपश्चात्तैरेवहन्यते॥6.87.16॥<br>
निरनुक्रोशताचेयंयादृशीतेनिशाचर।<br>
स्वजनेनत्वयाशक्यंपरुषंरावणानुज॥6.87.17॥<br>
इत्युक्तोभ्रातृपुत्रेणप्रत्युवाचविभीषणः॥6.87.18॥<br>
अजानन्निवमच्छीलंकिंराक्षसविकत्थसे।<br>
राक्षसेन्द्रसुतासाधोपारुष्यंत्यजगौरवात्॥6.87.19॥<br>
कुलेयद्यप्यहंजातोरक्षसांक्रूरकर्मणाम्।<br>
गुणोऽयंप्रथमोनृणांतन्मेशीलमराक्षसम्॥6.87.20॥<br>
नरमेदारुणेनाहंनचाधर्मेणवैरमे।<br>
भ्रात्राविषमशीलेनकथंभ्रातानिरस्यते॥6.87.21॥<br>
धर्मात्प्रच्युतशीलंहिपुरुषंपापनिश्चयम्।<br>
त्यक्त्वासुखमवाप्नोतिहस्तादाशीविषंयथा॥6.87.22॥<br>
हिंसापरस्वहरणेपरदाराभिमर्शनम्।<br>
त्याज्यमाहुर्दुराचारंवेश्मप्रज्वलितंयथा॥6.87.23॥<br>
परस्वानांचहरणंपरदाराभिमर्शनम्।<br>
सुहृदामतिशङ्काचत्रयोदोषाःक्षयाबहाः॥6.87.24॥<br>
महर्षिणांवधोघोरःसर्वदेवैश्चविग्रहः।<br>
अभिमानश्चकोपश्चवैरित्वंप्रतिकूलता॥6.87.25॥<br>
गुणान्प्रच्छादयामासुःपर्वतानिवतोयदाः।<br>
दोषैरेतैःपरित्यक्तोमयाभ्रातापितातव॥6.87.26॥<br>
नेयमस्तिपुरीलङ्कानचत्वंनचतेपिता॥6.87.27॥<br>
अतिमानीचबालश्चदुर्विनीतश्चराक्षस।<br>
बद्धस्त्वंकालपाशेनब्रूहिमांयद्यदिच्छसि॥6.87.28॥<br>
अद्यतेव्यसनंप्राप्तंकिंमांत्वमिहवक्ष्यसि।<br>
प्रवेष्टुंनत्वयाशक्योन्यग्रोधोराक्षसाधम॥6.87.29॥<br>
युद्ध्यस्वनरदेवेनलक्ष्मणेनरणेसह।<br>
हतस्त्वंदेवताकार्यंकरिष्यसियमक्षये॥6.87.30॥<br>
निदर्शयस्वात्मबलंसमुद्यतंकुरुष्वसर्वायुधसायकव्ययम्।<br>
नलक्ष्मणस्यैत्यहिबाणगोचरंत्वमद्यजीवन्सबलोगमिष्यसि॥6.87.31॥</div></div><script>ac.playbackRate=0.5</script></body>
</html>