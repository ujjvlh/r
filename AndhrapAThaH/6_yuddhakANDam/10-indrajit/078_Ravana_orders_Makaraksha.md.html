<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-078-Ravana_orders_Makaraksha_0.mp3" type="audio/mpeg"></audio><br>
<br>
निकुम्भंचहतंश्रुत्वाकुम्भंचविनिपातितम्।<br>
रावणःपरमामर्षीप्रजज्वालानलोयथा॥6.78.1॥<br>
नैर्ऋतःक्रोधशोकाभ्यांद्वाभ्यांतुपरिमूर्च्छितः।<br>
खरपुत्रंविशालाक्षंमकराक्षमचोदयत्॥6.78.2॥<br>
गच्छपुत्रमयाऽऽज्ञप्तोबलेनाभिसमन्वितः।<br>
राघवंलक्ष्मणंचैवजहितांश्चवनौकसः॥6.78.3॥<br>
रावणस्यवचःश्रुत्वाशूरमानीखरात्मजः।<br>
बाढमित्यब्रवीद्धृष्टोमकाराक्षोनिशाचरः॥6.78.4॥<br>
सोऽबिवाद्यदशग्रीवंकृत्वाचापिप्रदक्षिणम्।<br>
निर्जगामगृहाच्छुभ्राद्रावणस्याज्ञयाबली॥6.78.5॥<br>
समीपस्थंबलाध्यक्षंखरपुत्रोऽब्रवीदिदम्।<br>
रथश्चानीयतांशीघ्रंसैन्यंचाहूयतांत्वरात्॥6.78.6॥<br>
तस्यतद्वचनंश्रुत्वाबलाध्यक्षोनिशाचरः।<br>
स्यन्दनंचबलंचैवसमीपंप्रत्यपादयत्॥6.78.7॥<br>
प्रदक्षिणंरथंकृत्वाआरुरोहनिशाचरः।<br>
सूतंसञ्चोदयामासशीघ्रंमेरथमावह॥6.78.8॥<br>
अथतान्राक्षसान्सर्वान्मकराक्षोऽब्रवीदिदम्।<br>
यूयंसर्वेप्रयुद्ध्यध्वंपुरस्तान्ममराक्षसाः॥6.78.9॥<br>
अहंराक्षसराजेनरावणेनमहात्मना।<br>
आज्ञप्तःसमरेहन्तुंतावुभौरामलक्ष्मणौ॥6.78.10॥<br>
अद्यरामंवधिष्यामिलक्ष्मणंचनिशाचराः।<br>
शाखामृगंचसुग्रीवंवानरांश्चशरोत्तमैः॥6.78.11॥<br>
अद्यशूलनिपातैश्चवानराणांमहाचमूम्।<br>
प्रदहिष्यामिसम्प्राप्तःशुष्केन्धनमिवानलः॥6.78.12॥<br>
मकराक्षस्यतच्छ्रुत्वावचनंतेनिशाचराः।<br>
सर्वेनानायुधोपेताबलवन्तःसमागताः॥6.78.13॥<br>
तेकामरूपिणःसर्वेदंष्ट्रिणःपिङ्गलेक्षणाः।<br>
मातङ्गाइवनर्दन्तोध्वस्तकेशाभयानकाः॥6.78.14॥<br>
परिवार्यमहाकायामहाकायंखरात्मजम्।<br>
अभिजग्मुस्ततोहृष्टाश्चालयन्तोवसुन्धराम्॥6.78.15॥<br>
शङ्खभेरीसहस्राणामाहतानांसमन्ततः।<br>
क्ष्वेलितास्फोटितानांचततःशब्दोमहानभूत्॥6.78.16॥<br>
प्रभ्रष्टोऽथकरात्तस्यप्रतोदःसारथेस्तदा।<br>
पपातसहसाचैवध्वजस्तस्यचरक्षसः॥6.78.17॥<br>
तस्यतेरथयुक्ताश्चहयाविक्रमवर्जिताः।<br>
चरणैराकुलैर्गत्वादीनाःसास्रमुखाययुः॥6.78.18॥<br>
प्रवातिपवनस्तस्मिन्सपांसुःखरदारुणः।<br>
निर्याणेतस्यरौद्रस्यमकराक्षस्यदुर्मतेः॥6.78.19॥<br>
तानिदृष्ट्वानिमित्तानिराक्षसावीर्यवत्तमाः।<br>
अचिन्त्यनिर्गताःसर्वेयत्रतौरामलक्ष्मणौ॥6.78.20॥<br>
घनगजमहिषाङ्गतुल्यवर्णाःसमरमुखेष्वसकृद्गदासिभिन्नाः।<br>
अहमहमितियुद्धकौशलास्तेरजनिचराःपरितःसमुन्नदन्तः॥6.78.21॥<script>ac.playbackRate=0.5</script>