<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-075-The_battle_resumes_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततोऽब्रवीन्महातेजाःसुग्रीवोवानराधिपः।<br>
अर्थ्यंविज्ञापयंश्चापिहनुमन्तमिदंवचः॥6.75.1॥<br>
यतोहतःकुम्भकर्णःकुमाराश्चनिषूदिताः।<br>
नेदानीमुपनिर्हारंरावणोदातुमर्हति॥6.75.2॥<br>
लङ्कामभ्युत्पतन्त्वाशुगृह्योल्काःप्लवगर्षभाः।<br>
[हरयोहरिसङ्काशाःप्रदग्धुंरावणालयम्।]॥6.75.3॥<br>
ततोऽस्तंगतआदित्येरौद्रेतस्मिन्निशामुखे।<br>
लङ्कामभिमुखाःसोल्काजग्मुस्तेप्लवगर्षभाः॥6.75.4॥<br>
उल्काहस्तैर्हरिगणैःसर्वतःसमभिद्रुताः।<br>
आरक्षस्थाविरूपाक्षाःसहसाविप्रदुद्रुवुः॥6.75.5॥<br>
प्रासादेषुचसंहृष्टाःससृजुस्तेहुताशनम्।<br>
तेषांगृहसस्राणिददाहहुतभुक्तदा॥6.75.6॥<br>
प्रासादाःपर्वताकाराःपतन्तिधरणीतले।<br>
अगरुर्दह्यतेतत्रवरचहरिचन्दनम्॥6.75.7॥<br>
मौक्तिकामणयःस्निग्धावज्रंचापिप्रवालकम्।<br>
क्षौमंचदह्यतेतत्रकौशेयंचापिशोभनम्॥6.75.8॥<br>
आविकंविविधंचौर्णंकाञ्चनंभाण्डमायुधम्।<br>
नानाविकृतसंस्थानंवाजिभाण्डपरिच्छदौ॥6.75.9॥<br>
गजग्रैवेयकक्ष्याश्चरथभाण्डाश्चसंस्कृताः।<br>
तनुत्राणिचयोधानांहस्त्यश्वानांचवर्मच॥6.75.10॥<br>
खड्गाधनूंषिज्याबाणास्तोमराङ्कुशशक्तयः।<br>
रोमजंवालजंचर्मव्याघ्रजंचाण्डजंबहु॥6.75.11॥<br>
मुक्तामणिविचित्रांश्चप्रासादांश्चसमन्ततः।<br>
विविधानस्त्रसंयोगानग्निर्दहतितत्रवै॥6.75.12॥<br>
नानाविधान्गृहच्छन्दान्ददाहहुतभूक्तदा।<br>
आवासान्राक्षसानांचसर्वेषांगृहगर्धिनाम्॥6.75.13॥<br>
हेमचित्रतनुत्राणांस्रग्दामाम्बरधारिणाम्।<br>
शीधुपानचलाक्षाणांमदविह्वलगामिनाम्॥6.75.14॥<br>
कान्तालम्बितवस्त्राणांशत्रुसञ्जातमन्युनाम्।<br>
गदाशूलासिहस्तानांखादतांपिबतामपि॥6.75.15॥<br>
शयनेषुमहार्हेषुप्रसुप्तानांप्रियैःसह।<br>
त्रस्तानांगच्छतांतूर्णंपुत्रानादायसर्वतः॥6.75.16॥<br>
तेषांशतसहस्राणितदालङ्कानिवासिनाम्।<br>
अदहत्पावकस्तत्रजज्वालचपुनःपुनः॥6.75.17॥<br>
सारवन्तिमहार्हाणिगम्भीरगुणवन्तिच।<br>
हेमचन्द्रार्धचन्द्राणिचन्द्रशालोन्नतानिच॥6.75.18॥<br>
रत्नचित्रगवाक्षाणिसाधिष्ठानानिसर्वशः।<br>
मणिविद्रुमचित्राणिस्पृशन्तीवदिवाकरम्॥6.75.19॥<br>
क्रौञ्चबर्हिणवीणानांभूषणानांचनिस्वनैः।<br>
नादितान्यचलाभानिवेश्मान्यग्निर्ददाहसः॥6.75.20॥<br>
ज्वलनेनपरीतानितोरणानिचकाशिरे।<br>
विद्युद्भिरिवनद्धानिमेघजालानिधर्मगे॥6.75.21॥<br>
ज्वलनेनपरीतानिनिपेतुर्भवनान्यथ।<br>
वज्रिवज्रहतानीवशिखराणिमहागिरेः॥6.75.22॥<br>
विमानेषुप्रसुप्ताश्चदह्यमानावराङ्गनाः।<br>
त्यक्ताभरणसर्वाङ्गाहाहेत्युच्चैर्विचुक्रुशुः॥6.75.23॥<br>
तानिनिर्दह्यमानानिदूरतःप्रचकाशिरे।<br>
हिमवच्छिखराणीवदीप्तौषधिवनानिच॥6.75.24॥<br>
हर्म्याग्रैर्दह्यमानैश्चज्वालाप्रज्वलितैरपि।<br>
रात्रौसादृश्यतेलङ्कापुष्पितैरिवकिंशुकैः॥6.75.25॥<br>
हस्त्यध्यक्षैर्गजैर्मुक्तैर्मुक्तैश्चतुरगैरपि।<br>
बभूवलङ्कालोकान्तेभ्रान्तग्राहइवार्णवः॥6.75.26॥<br>
अश्वंमुक्तंगजोदृष्ट्वाक्वचिद्भीतोऽपसर्पति।<br>
भीतोभीतंगजंदृष्ट्वाक्वचिदश्वोनिवर्तते॥6.75.27॥<br>
लङ्कायांदह्यमानायांशुशुभेसमहार्णवः।<br>
छायासंसक्तसलिलोलोहितोदइवार्णवः॥6.75.28॥<br>
साबभूवमुहूर्तेनहरिभिर्दीपितापुरी।<br>
लोकस्यास्यक्षयेघोरेप्रदीप्तेववसुन्धरा॥6.75.29॥<br>
नारीजनस्यधूमेनव्याप्तस्योच्चैर्विनेदुषः।<br>
स्वनोज्वलनतप्तस्यशुश्रुवेदशयोजनम्॥6.75.30॥<br>
प्रदग्धकायानपरान्राक्षसान्निर्गतान्बहिः।<br>
सहसाऽभ्युत्पतन्तिस्महरयोऽथयुयुत्सवः॥6.75.31॥<br>
उद्घुष्टंवानराणांचराक्षसानांचनिस्वनः।<br>
दिशोदशसमुद्रंचपृथिवींचान्वनादयत्॥6.75.32॥<br>
विशल्यौतुमहात्मानौतावुभौरामलक्ष्मणौ।<br>
असम्भ्रान्तौजगृहतुस्तदोभेधनुषीवरे॥6.75.33॥<br>
ततोविष्फारयानस्यरामस्यधनुरुत्तमम्।<br>
बभूवतुमुलःशब्दोराक्षसानांभयावहः॥6.75.34॥<br>
अशोभततदारामोधनुर्विष्फारयन्महत्।<br>
भगवानिवसङ्क्रुद्धोभवोवेदमयंधनुः॥6.75.35॥<br>
उद्घुष्टंवानराणांचराक्षसानांचनिस्वनम्।<br>
ज्याशब्दस्तावुभौशब्दावतिरामस्यशुश्रुवे॥6.75.36॥<br>
वानरोद्घुष्टघोषश्चराक्षसानांचनिस्वनः।<br>
ज्याशब्दश्चापिरामस्यत्रयंव्यापदिशोदश॥6.75.37॥<br>
तस्यकार्मुकमुक्तैश्चशरैस्तत्पुरगोपुरम्।<br>
कैलासशृङ्गप्रतिमंविकीर्णमपतद्भुवि॥6.75.38॥<br>
ततोरामशरान्दृष्ट्वाविमानेषुगृहेषुच।<br>
सन्नाहोराक्षसेन्द्राणांतुमुलःसमपद्यत॥6.75.39॥<br>
तेषांसन्नह्यमानानांसिंहनादंचकुर्वताम्।<br>
शर्वरीराक्षसेन्द्राणांरौद्रीवसमपद्यत॥6.75.40॥<br>
आदिष्टावानरेन्द्रास्तुसुग्रीवेणमहात्मना।<br>
आसन्नद्वारमासाद्ययुध्यध्वंप्लवगर्षभाः॥6.75.41॥<br>
यश्चवोवितथंकुर्यात्तत्रतत्रह्युपस्थितः।<br>
सहन्तव्योहिसम्प्लुत्यराजशासनदूषकः॥6.75.42॥<br>
तेषुवानरमुख्येषुदीप्तोल्कोज्ज्वलपाणिषु।<br>
स्थितेषुद्वारमासाद्यरावणंमन्युराविशत्॥6.75.43॥<br>
तस्यजृम्भितविक्षेपाद्व्यामिश्रावैदिशोदश।<br>
रूपवानिवरुद्रस्यमन्युर्गात्रेष्वदृश्यत॥6.75.44॥<br>
सनिकुम्भंचकुम्भंचकुम्भकर्णात्मजावुभौ।<br>
प्रेषयामाससङ्क्रुद्धोराक्षसैर्बहुभिःसह॥6.75.45॥<br>
यूपाक्षःशोणिताक्षश्चप्रजङ्घःकम्पनस्तथा।<br>
निर्ययुःकौम्भकर्णिभ्यांसहरावणशासनात्॥6.75.46॥<br>
शशासचैवतान्सर्वान्राक्षसान्सुमहाबलान्।<br>
नादयन्गच्छतात्रैवजयध्वंशीघ्रमेवच॥6.75.47॥<br>
ततस्तुचोदितास्तेनराक्षसाज्वलितायुधाः।<br>
लङ्कायानिर्ययुर्वीराःप्रणदन्तःपुनःपुनः॥6.75.48॥<br>
रक्षसांभूषणस्थाभिर्भाभिःस्वाभिश्चसर्वशः।<br>
चक्रुस्तेसप्रभंव्योमहरयश्चाग्निभिःसह॥6.75.49॥<br>
तत्रताराधिपस्याभाताराणांचतथैवच।<br>
तयोराभरणस्थाचबलयोर्द्यामभासयन्॥6.75.50॥<br>
चन्द्राभाभूषणाभाचगृहाणांज्वलतांचभा।<br>
हरिराक्षससैन्यानिभ्राजयामाससर्वतः॥6.75.51॥<br>
तत्रचोर्ध्वंप्रदीप्तानांगृहाणांसागरःपुनः।<br>
भाभिःसंसक्तपातालश्चलोर्मिःशुशुबेऽधिकम्॥6.75.52॥<br>
पताकाध्वजसंसक्तमुत्तमासिपरश्वधम्।<br>
भीमाश्वरथमातङ्गंनानापत्तिसमाकुलम्॥6.75.53॥<br>
दीप्तशूलगदाखड्गप्रासतोमरकार्मुकम्।<br>
तद्राक्षसबलंघोरंभीमविक्रमपौरुषम्॥6.75.54॥<br>
ददृशोज्वलितप्रासंकिङ्किणीशतनादितम्।<br>
हेमजालाचितभुजंव्यामिश्रितपरश्वधम्॥6.75.55॥<br>
व्याघूर्णितमहाशस्त्रंबाणसंसक्तकार्मुकम्।<br>
गन्धमाल्यमधूत्सेकसम्मोदितमहानिलम्॥6.75.56॥<br>
घोरंशूरजनाकीर्णंमहाम्बुधरनिस्वनम्॥6.75.57॥<br>
तद्दृष्ट्वाबलमायान्तंराक्षसानांसुदारुणम्।<br>
सञ्चचालप्लवङ्गानांबलमुच्चैर्ननादच॥6.75.58॥<br>
जवेनाप्लुत्यचपुनस्तद्बलंरक्षसांमहत्।<br>
अभ्ययात्प्रत्यरिबलंपतङ्गाइवपावकम्॥6.75.59॥<br>
तेषांभुजपरामर्शव्यामृष्टपरिघाशनि।<br>
राक्षसानांबलंश्रेष्ठंभूयस्तरमशोभत॥6.75.60॥<br>
तत्रोन्मत्ताइवोत्पेतुर्हरयोऽथयुयुत्सवः।<br>
तरुशैलैरभिघ्नन्तोमुष्टिभिश्चनिशाचरान्॥6.75.61॥<br>
तथैवापततांतेषांकपीनामसिभिःशितैः।<br>
शिरांसिसहसाजह्नूराक्षसाभीमदर्शनाः॥6.75.62॥<br>
दशनैर्हृतकर्णाश्चमुष्टिनिष्कीर्णमस्तकाः।<br>
शिलाप्रहारभग्नाङ्गाविचेरुस्तत्रराक्षसाः॥6.75.63॥<br>
तथैवाप्यपरेतेषांकपीनामभिलक्षिताः।<br>
प्रवीरानभितोजघ्नूराक्षसानांतरस्विनाम्॥6.75.64॥<br>
तथैवाप्यपरेतेषांकपीनामसिभिःशितैः।<br>
हरिवीरान्निजघ्नुश्चघोररूपानिशाचराः॥6.75.65॥<br>
घ्नन्तमन्यंजघानान्यःपातयन्तमपातयत्।<br>
गर्हमाणंजगर्हेऽन्योदशन्तमपरोऽदशत्॥6.75.66॥<br>
देहीत्यन्योददात्यन्योददामीत्यपरःपुनः।<br>
किंक्लेशयसितिष्ठेतितत्रान्योन्यंबभाषिरे॥6.75.67॥<br>
समुद्यतमहाप्रासंयष्टिशूलासिसङ्कुलम्।<br>
प्रावर्ततमहारौद्रंयुद्धंवानररक्षसाम्॥6.75.68॥<br>
वानरान्दशसप्तेतिराक्षसाजघ्नुराहवे।<br>
राक्षसान्दशसप्तेतिवानराश्चाभ्यपातयन्॥6.75.69॥<br>
विस्रस्तकेशवसनंविध्वस्तकवचध्वजम्।<br>
बलंराक्षसमालम्ब्यवानराःपर्यवारयन्॥6.75.70॥</div></div><script>ac.playbackRate=0.5+parseInt(slider.value)/200</script></body>
</html>