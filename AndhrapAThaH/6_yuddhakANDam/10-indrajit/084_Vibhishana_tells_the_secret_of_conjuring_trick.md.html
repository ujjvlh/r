<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-084-Vibhishana_tells_the_secret_of_conjuring_trick_0.mp3" type="audio/mpeg"></audio><br>
<br>
राममाश्वासयानेतुलक्ष्मणेभ्रातृवत्सले।<br>
निक्षिप्यगुल्मान्स्वस्थानेतत्रागच्छद्विभीषणः॥6.84.1॥<br>
नानाप्रहरणैर्वीरैश्चतुर्भिःसचिवैर्वृतः।<br>
नीलाञ्जनचयाकारैर्मातङ्गैरिवयूथपः॥6.84.2॥<br>
सोऽभिगम्यमहात्मानंराघवंशोकलालसम्।<br>
वानरांश्चैवददृशेबाष्पपर्याकुलेक्षणान्॥6.84.3॥<br>
राघवंचमहात्मानमिक्ष्वाकुकुलनन्दनम्।<br>
ददर्शमोहमापन्नंलक्ष्मणस्याङ्कमाश्रितम्॥6.84.4॥<br>
व्रीडितंशोकसन्तप्तंदृष्ट्वारामंविभीषणः।<br>
अन्तर्दुःखेनदीनात्माकिमेतदितिसोऽब्रवीत्॥6.84.5॥<br>
विभीषणमुखंदृष्ट्वासुग्रीवंतांश्चवानरान्।<br>
लक्ष्मणोवाचमन्दार्थमिदंबाष्पपरिप्लुतः॥6.84.6॥<br>
हतामिन्द्रजितासीतामिहश्रुत्वैवराघवः।<br>
हनुमद्वचनात्सौम्यततोमोहमुपागतः॥6.84.7॥<br>
कथयन्तंतुसौमित्रिंसन्निवार्यविभीषणः॥6.84.8॥<br>
मनुजेन्द्रार्तरूपेणयदुक्तंचहनूमता।<br>
तदयुक्तमहंमन्येसागरस्येवशोषणम्॥6.84.9॥<br>
अभिप्रायंतुजानामिरावणस्यदुरात्मनः।<br>
सीतांप्रतिमहाबाहोनचघातंकरिष्यति॥6.84.10॥<br>
याच्यमानस्तुबहुशोमयाहितचिकीर्षुणा।<br>
वैदेहीमुत्सृजस्वेतिनचतत्कृतवान्वचः॥6.84.11॥<br>
नैवसाम्नानदानेननभेदेनकुतोयुधा।<br>
साद्रुष्टुमपिशक्येतनैवचान्येनकेनचित्॥6.84.12॥<br>
वानरान्मोहयित्वातुप्रतियातःसराक्षसः।<br>
चैत्यंनिकुम्भिलांनामयत्रहोमंकरिष्यति॥6.84.13॥<br>
हुतवानुपयातोहिदेवैरपिसवासवैः।<br>
दुराधर्षोभवत्येवसङ्ग्रामेरावणात्मजः॥6.84.14॥<br>
तेनमोहयतानूनमेषामायाप्रयोजिता।<br>
विघ्नमन्विच्छतातत्रवानराणांपराक्रमे॥6.84.15॥<br>
त्यजेमंनरशार्दूलमिथ्यासन्तापमागतम्।<br>
सीदतेहिबलंसर्वंदृष्ट्वात्वांशोककर्शितम्॥6.84.16॥<br>
इहत्वंस्वस्थहृदयस्तिष्ठसत्त्वसमुच्छ्रितः।<br>
लक्ष्मणंप्रेषयास्माभिःसहसैन्यानुकर्षिभिः॥6.84.17॥<br>
एषतंनरशार्दूलोरावणिंनिशितैःशरैः।<br>
त्याजयिष्यतितत्कर्मततोवध्योभविष्यति॥6.84.18॥<br>
तस्यैतेनिशितास्तीक्ष्णाःपत्रिपत्राङ्गवाजिनः।<br>
पतत्रिणइवासौम्याःशराःपास्यन्तिशोणितम्॥6.84.19॥<br>
तंसन्दिशमहावाहोलक्ष्मणंशुभलक्षणम्।<br>
राक्षसस्यविनाशायवज्रंवज्रधरोयथा॥6.84.20॥<br>
मनुजवरनकालविप्रकर्षोरिपुनिधनंप्रतियत्क्षमोऽद्यकर्तुम्।<br>
त्वमतिसृजरिपोर्वधायवाणीममररिपोर्मथनेयथामहेन्द्रः॥6.84.21॥<br>
समाप्तकर्माहिसराक्षसाधिपोभवत्यदृस्यःसमरेसुरासुरैः।<br>
युयुत्सतातेनसमाप्तकर्मणाभवेत्सुराणामपिसंशयोमहान्॥6.84.22॥<script>ac.playbackRate=0.5</script>