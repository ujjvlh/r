<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-089-Vibhishana_destroys_many_demons_0.mp3" type="audio/mpeg"></audio><br>
<br>
ततःशरंदाशरथिःसन्धायामित्रकर्शनः।<br>
ससर्जराक्षसेन्द्रायक्रुद्धःसर्पइवश्वसन्॥6.89.1॥<br>
तस्यज्यातलनिर्घोषंसश्रुत्वारावणात्मजः।<br>
विवर्णवदनोभूत्वालक्ष्मणंसमुदैक्षत॥6.89.2॥<br>
तंविवर्णमुखंदृष्ट्वाराक्षसंरावणात्मजम्।<br>
सौमित्रिंयुद्धसंयुक्तंप्रत्युवाचविभीषणः॥6.89.3॥<br>
निमित्तान्यनुपश्यामियान्यस्मिन्रावणात्मजे।<br>
त्वरतेनमहाबोहोभग्नएषनसंशयः॥6.89.4॥<br>
ततःसन्धायसौमित्रिर्बाणानग्निशिखोपमान्।<br>
मुमोचनिशितांस्तस्मिन्सर्पानिवमहाविषान्॥6.89.5॥<br>
शक्राशनिसमस्पर्शैर्लक्ष्मणेनाहतःशरैः।<br>
मुहूर्तमभवन्मूढःसर्वसङ्क्षुभितेन्द्रियः॥6.89.6॥<br>
उपलभ्यमुहूर्तेनसञ्ज्ञांप्रत्यागतेन्द्रियः।<br>
ददर्शावस्थितंवीरंवीरोदशरथात्मजम्॥6.89.7॥<br>
सोऽभिचक्रामसौमित्रिंरोषात्संरक्तलोचनः।<br>
अब्रवीच्चैनमासाद्यपुनःसपरुषंवचः॥6.89.8॥<br>
किंनस्मरसितद्युद्धेप्रथमेमत्पराक्रमम्।<br>
निबद्धस्त्वंसहभ्रात्रायदाभुविविवेष्टसे॥6.89.9॥<br>
युवांखलुमहायुद्धेशक्राशनिसमैःशरैः।<br>
शायितौप्रथमंभूमौविसञ्ज्ञौसपुरस्सरौ॥6.89.10॥<br>
स्मृतिर्वानास्तितेमन्येव्यक्तंवायमसादनम्।<br>
गन्तुमिच्छसियस्मात्त्वंमांधर्षयितुमिच्छसि॥6.89.11॥<br>
यदितेप्रथमेयुद्धेनदृष्टोमत्पराक्रमः।<br>
अद्यतेदर्शयिष्यामितिष्ठेदानींव्यवस्थितः॥6.89.12॥<br>
इत्युक्त्वासप्तभिबाणैरभिविव्याधलक्ष्मणम्।<br>
दशभिस्तुहनूमन्तंतीक्ष्णधारैःशरोत्तमैः॥6.89.13॥<br>
ततःशरशतेनैवसुप्रयुक्तेनवीर्यवान्।<br>
क्रोधाद्द्विगुणसंरब्धोनिर्बिभेदविभीषणम्॥6.89.14॥<br>
अचिन्तयित्वाप्रहसन्नैतत्किञ्चिदितिब्रुवन्।<br>
मुमोचसशरान्घोरान्सङ्गृह्यनरपुङ्गवः॥6.89.15॥<br>
अभीतवदनःक्रुद्धोरावणिंलक्ष्मणौयुधि।<br>
नैवंरणगताःशूराःप्रहरन्तेनिशाचर॥6.89.16॥<br>
लघवश्चाल्पवीर्याश्चसुखाहीमेशरास्तव।<br>
नैवंशूरास्तुयुध्यन्तेसमरेजयकाङ्क्षिणः॥6.89.17॥<br>
इत्येवंतंब्रुवाणस्तुशरवर्षैरवाकिरत्॥6.89.18॥<br>
तस्यबाणैःसुविध्वस्तंकवचंहेमभूषितम्।<br>
व्यशीर्यतरथोपस्थेताराजालमिवाम्बरात्॥6.89.19॥<br>
विधूतवर्मानाराचैर्बभूवसकृतव्रणः।<br>
इन्द्रजित्समरेवीरःप्ररूढइवसानुमान्॥6.89.20॥<br>
ततःशरसहस्रेणसङ्क्रुद्धोरावणात्मजः।<br>
बिभेदसमरेवीरंलक्ष्मणंभीमविक्रमः॥6.89.21॥<br>
व्यशीर्यतमहादिव्यंकवचंलक्ष्मणस्यच।<br>
कृतप्रतिकृतान्योन्यंबभूवतुरभिद्रुतौ॥6.89.22॥<br>
अभीक्ष्णंनिश्वसन्तौतौयुद्ध्येतांतुमुलंयुधि।<br>
शरसङ्कृत्तसर्वाङ्गौसर्वतोरुधिरोक्षितौ॥6.89.23॥<br>
सुदीर्घकालंतौवीरावन्योन्यंनिशितैःशरैः।<br>
ततक्षतुर्महात्मानौरणकर्मविशारदौ॥6.89.24॥<br>
तौशरौघैस्तदाकीर्णौनिकृत्तकवचध्वजौ।<br>
स्रवन्तौरुधिरंचोष्णंजलंप्रस्रवणाविव॥6.89.25॥<br>
शरवर्षंततोघोरंमुञ्चतोर्भीमनिस्वनम्।<br>
सासारयोरिवाकाशेनीलयोःकालमेघयोः॥6.89.26॥<br>
तयोरथमहान्कालोव्यत्ययाद्युध्यमानयोः।<br>
नचतौयुद्धवैमुख्यंश्रमंवाप्युपजग्मतुः॥6.89.27॥<br>
अस्त्राण्यस्त्रविदांश्रेष्ठौदर्शयन्तौपुनःपुनः।<br>
शरानुच्चावचाकारानन्तरिक्षेबबन्धतुः॥6.89.28॥<br>
व्यपेतदोषमस्यन्तौलघुचित्रंचसुष्ठुच।<br>
उभौतौतुमुलंघोरंचक्रतुर्नरराक्षसौ॥6.89.29॥<br>
तयोःपृथक्पृथग्भीमःशुश्रुवेतलनिस्वनः।<br>
प्रकम्पयन्जनंघोरोनिर्घातइवदारुणः॥6.89.30॥<br>
सतयोर्भ्राजतेशब्दस्तदासमरसक्तयोः।<br>
सुघोरयोर्निष्टनतोर्गगनेमेगयोर्यथा॥6.89.31॥<br>
सुवर्णपुङ्खैर्नाराचैर्बलवन्तौकृतव्रणौ।<br>
प्रसुस्रुवातेरुधिरंकीर्तिमन्तौजयेधृतौ॥6.89.32॥<br>
तेगात्रयोर्निपतितारुक्मपुङ्खाःशरायुधि।<br>
असृङ्नद्धाविनिष्पत्यविविशुर्धरणीतलम्॥6.89.33॥<br>
अन्येसुनिशितैःशस्त्रैराकाशेसञ्जघट्टिरे।<br>
बभञ्जुश्चिच्छिदुश्चान्येतयोर्बाणाःसहस्रशः॥6.89.34॥<br>
सबभूवरणोघोरस्तयोर्बाणमयश्चयः।<br>
अग्निभ्यामिवदीप्ताभ्यांसत्रेकुशमयश्चयः॥6.89.35॥<br>
तयोःकृतव्रणौदेहौशुशुभातेमहात्मनोः।<br>
सपुष्पाविवनिष्पत्रौवनेशाल्मलिकिंशुकौ॥6.89.36॥<br>
चक्रुतुस्तुमुलंघोरंसन्निपातंमुहुर्मुहुः।<br>
इन्द्रजिल्लक्ष्मणश्चैवपरस्परवधैषिणौ॥6.89.37॥<br>
लक्ष्मणोरावणिंयुद्धेरावणिश्चापिलक्ष्मणम्।<br>
अन्योन्यंतावभिघ्नन्तौनश्रमंप्रत्यपद्यताम्॥6.89.38॥<br>
बाणजालैःशरीरस्थैरवगाढैस्तरस्विनौ।<br>
शुशुभातेमहावीर्योप्ररूढाविवपर्वतौ॥6.89.39॥<br>
तयोरुधिरसिक्तानिसंवृतानिशरैर्भृशम्।<br>
बभ्राजुःसर्वगात्राणिज्वलन्तइवपावकाः॥6.89.40॥<br>
तयोरथमहान्कालोव्यत्ययाद्युध्यमानयोः।<br>
नचतौयुद्धवैमुख्यंश्रमंवाप्युपजग्मतुः॥6.89.41॥<br>
अथसमरपरिश्रमंनिहन्तुंसमरमुखेष्वजितस्यलक्ष्मणस्य।<br>
प्रियहितमुपपादयन्महौजाःसमरमुपेत्यविभीषणोऽवतस्थे॥6.89.42॥<script>ac.playbackRate=0.5</script>