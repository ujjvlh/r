<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-083-Seetha_has_been_killed_by_Indrajit_0.mp3" type="audio/mpeg"></audio><br>
<br>
राघवश्चापिविपुलंतंराक्षसवनौकसाम्।<br>
श्रुत्वासङ्ग्रामनिर्घोषंजाम्बवन्तमुवाचह॥6.83.1॥<br>
सौम्यनूनंहनुमताक्रियतेकर्मदुष्करम्।<br>
श्रूयतेहियथाभीमःसुमहानायुधस्वनः॥6.83.2॥<br>
तद्गच्छकुरुसाहाय्यंस्वबलेनाभिसंवृतः।<br>
क्षिप्रमृक्षपतेतस्यकपिश्रेष्ठस्ययुध्यतः॥6.83.3॥<br>
ऋक्षाराजस्तथोक्तस्तुस्वेनानीकेनसंवृतः।<br>
आगच्छत्पश्चिमंद्वारंहनुमान्यत्रवानरः॥6.83.4॥<br>
अथायान्तंहनूमन्तंददर्शर्क्षपतिःपथि।<br>
वानरैःकृतसङ्ग्रामैःश्वसद्भिरभिसंवृतम्॥6.83.5॥<br>
दृष्ट्वापथिहनूमांश्चतदृक्षबलमुद्यतम्।<br>
नीलमेघनिभंभीमंसन्निवार्यन्यवर्तत॥6.83.6॥<br>
सतेनहरिसैन्येनसन्निकर्षंमहायशाः।<br>
शीघ्रमागम्यरामायदुःखितोवाक्यमब्रवीत्॥6.83.7॥<br>
समरेयुद्ध्यमानानामस्माकंप्रेक्षतांपुरः।<br>
जघानरुदतींसीतामिन्द्रिजिद्रावणात्मजः॥6.83.8॥<br>
उद्भ्रान्तचित्तस्तांदृष्ट्वाविषण्णोऽहमरिन्दम।<br>
तदहंभवतोवृत्तंविज्ञापयितुमागतः॥6.83.9॥<br>
तस्यतद्वचनंश्रुत्वाराघवःशोकमूर्च्छितः।<br>
निपपाततदाभूमौछिन्नमूलइवद्रुमः॥6.83.10॥<br>
तंभूमौदेवसङ्काशंपतितंप्रेक्ष्यराघवम्।<br>
अभिपेतुःसमुत्पत्यसर्वतःकपिसत्तमाः॥6.83.11॥<br>
असिञ्चन्सलिलैश्चैनंपद्मोत्पलसुगन्धिभिः।<br>
प्रदहन्तमनासाद्यंसहसाऽग्निमिवोच्छिखम्॥6.83.12॥<br>
तंलक्ष्मणोऽथबाहुभ्यांपरिष्वज्यसुदुःखितः।<br>
उवाचराममस्वस्थंवाक्यंहेत्वर्थसंयुतम्॥6.83.13॥<br>
शुभेवर्त्मनितिष्ठन्तंत्वामार्यविजितेन्द्रियम्।<br>
अनर्थेभ्योनशक्नोतित्रातुंधर्मोनिरर्थकः॥6.83.14॥<br>
भूतानांस्थावराणांचजङ्गमानांचदर्शनम्।<br>
यथाऽस्तिनतथाधर्मस्तेननास्तीतिमेमतिः॥6.83.15॥<br>
यथैवस्थावरंव्यक्तंजङ्गमंचतथाविधम्।<br>
नायमर्थस्तथायुक्तस्त्वद्विधोनविपद्यते॥6.83.16॥<br>
यद्यधर्मोभवेद्भूतोरावणोनरकंव्रजेत्।<br>
भवांश्चधर्मयुक्तोवैनैवंव्यसनमाप्नुयात्॥6.83.17॥<br>
तस्यचव्यसनाभावाद्व्यसनंचगतेत्वयि।<br>
धर्मोभवत्यधर्मश्चपरस्परविरोधिनौ॥6.83.18॥<br>
धर्मेणोपलभेद्धर्ममधर्मंचाप्यधर्मतः।<br>
यद्यधर्मेणयुज्येयुर्येष्वधर्मःप्रतिष्ठितः॥6.83.19॥<br>
यदिधर्मेणयुज्येरन्नाधर्मरुचयोजनाः।<br>
धर्मेणचरतांधर्मस्तथाचैषांफलंभवेत्॥6.83.20॥<br>
यस्मादर्थाविवर्धन्तेयेष्वधर्मःपतिष्ठितः।<br>
क्लिश्यन्तेधर्मशीलाश्चतस्मादेतौनिरर्थकौ॥6.83.21॥<br>
वध्यन्तेपापकर्माणोयद्यधर्मेणराघव।<br>
वधकर्महतोऽधर्मःसहतःकंवधिष्यति॥6.83.22॥<br>
अथवाविहितेनायंहन्यतेहन्तिवापरम्।<br>
विधिरालिप्यतेतेननसपापेनकर्मणा॥6.83.23॥<br>
अदृष्टप्रतिकारेणत्वव्यक्तेनासतासता।<br>
कथंशक्यंपरंप्राप्तुंधर्मेणारिविकर्शन॥6.83.24॥<br>
यदिसत्स्यात्सतांमुख्यनासत्स्यात्तवकिञ्चन।<br>
त्वयायदीदृशंप्राप्तंतस्मात्सन्नोपपद्यते॥6.83.25॥<br>
अथवादुर्बलःक्लीबोबलंधर्मोऽनुवर्तते।<br>
दुर्बलोहृतमर्यादोनसेव्यइतिमेमतिः॥6.83.26॥<br>
बलस्ययदिचेद्धर्मोगुणभूतःपराक्रमे।<br>
धर्ममुत्सृज्यवर्तस्वयथाधर्मेतथाबले॥6.83.27॥<br>
अथचेत्सत्यवचनंधर्मःकिलपरन्तप।<br>
अनृतस्त्वय्यकरुणःकिंनबद्धस्त्वयापिता॥6.83.28॥<br>
यदिधर्मोभवेद्भूतोअधर्मोवापरन्तप।<br>
नस्महत्वामुनिंवज्रीकुर्यादिज्यांशतक्रतुः॥6.83.29॥<br>
अधर्मसंश्रितोधर्मोविनाशयतिराघव।<br>
सर्वमेतद्यथाकामंकाकुत्स्थकुरुतेनरः॥6.83.30॥<br>
ममचेदंमतंतातधर्मोऽयमितिराघव।<br>
धर्ममूलंत्वयाछिन्नंराज्यमुत्सृजतातदा॥6.83.31॥<br>
अर्थेभ्योहिविवृद्धेभ्यःसंवृत्तेभ्यस्ततस्ततः।<br>
क्रियाःसर्वाःप्रवर्तन्तेपर्वतेभ्यइवापगाः॥6.83.32॥<br>
अर्थेनहिवियुक्तस्यपुरुषस्याल्पतेजसः।<br>
व्युच्छिद्यन्तेक्रियाःसर्वाग्रीष्मेकुसरितोयथा॥6.83.33॥<br>
सोऽयमर्थंपरित्यज्यसुखकामःसुखैधितः।<br>
पापमारभतेकर्तुंततोदोषःप्रवर्तते॥6.83.34॥<br>
यस्यार्थास्तस्यमित्राणियस्यार्थास्तस्यबान्धवाः।<br>
यस्यार्थाःसपुमान्लोकेयस्यार्थाःसचपण्डितः॥6.83.35॥<br>
यस्यार्थाःसचविक्रान्तोयस्यार्थाःसचबुद्धिमान्।<br>
यस्यार्थाःसमहाभागोयस्यार्थाःसमहागुणः॥6.83.36॥<br>
अर्थस्यैतेपरित्यागेदोषाःप्रव्याहृतामया।<br>
राज्यमुत्सृजतावीरयेनबुद्धिस्त्वयाकृता॥6.83.37॥<br>
यस्यार्थाधर्मकामार्थास्तस्यसर्वंप्रदक्षिणम्।<br>
अधनेनार्थकामेननार्थःशक्योविचिन्वता॥6.83.38॥<br>
हर्षःकामश्चदर्पश्चधर्मःक्रोधःशमोदमः।<br>
अर्थादेतानिसर्वाणिप्रवर्तन्तेनराधिप॥6.83.39॥<br>
येषांनश्यत्ययंलोकश्चरतांधर्मचारिणाम्।<br>
तेऽर्थास्त्वयिनदृश्यन्तेदुर्दिनेषुयथाग्रहाः॥6.83.40॥<br>
त्वयिप्रव्रजितेवीरगुरोश्चवचनेस्थिते।<br>
रक्षसाऽपहृताभार्याप्राणैःप्रियतरातव॥6.83.41॥<br>
तदद्यविपुलंवीरदुःखमिन्द्रजिताकृतम्।<br>
कर्मणाव्यपनेष्यामितस्मादुत्तिष्ठराघव॥6.83.42॥<br>
उत्तिष्ठनरशार्दूलदीर्घवाहोदृढव्रत।<br>
किमात्मानंमहात्मानमात्मानंनावबुध्यसे॥6.83.43॥<br>
अयमनघतवोदितःप्रियार्थंजनकसुतानिधनंनिरीक्ष्यरुष्टः।<br>
सहयगजरथांसराक्षसेन्द्रांभृशमिषुभिर्विनिपातयामिलङ्काम्॥6.83.44॥<script>ac.playbackRate=0.5</script>