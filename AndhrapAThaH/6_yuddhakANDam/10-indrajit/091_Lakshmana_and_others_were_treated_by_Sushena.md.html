<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-091-Lakshmana_and_others_were_treated_by_Sushena_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सहताश्वोमहातेजाभूमौतिष्ठन्निशाचरः।<br>
इन्द्रजित्परमक्रुद्धःसम्प्रजज्वालतेजसा॥6.91.1॥<br>
तौधन्विनौजिघांसन्तावन्योन्यमिषुभिर्भृशम्।<br>
विजयेनाभिनिष्क्रान्तौवनेगजवृषाविव॥6.91.2॥<br>
निबर्हयन्तश्चान्योन्यंतेराक्षसवनौकसः।<br>
भर्तारंनजहुर्युद्धेसम्पतन्तस्ततस्ततः॥6.91.3॥<br>
ततस्तान्राक्षसान्सर्वान्हर्षयन्रावणात्मजः।<br>
स्तुवानोहर्षमाणश्चइदंवचनमब्रवीत्॥6.91.4॥<br>
तमसाबहुलेनेमाःसंसक्ताःसर्वतोदिशः।<br>
नेहविज्ञायतेस्वोवापरोवाराक्षसोत्तमाः॥6.91.5॥<br>
धृष्टंभवन्तोयुध्यन्तुहरीणांमोहनायवै।<br>
अहंतुरथमास्थायआगमिष्यामिसंयुगम्॥6.91.6॥<br>
तथाभवन्तःकुर्वन्तुयथेमेकाननौकसः।<br>
नयुद्ध्येयुर्दुरात्मानःप्रविष्टेनगरंमयि॥6.91.7॥<br>
इत्युक्त्वारावणसुतोवञ्चयित्वावनौकसः।<br>
प्रविवेशपुरींलङ्कांरथहेतोरमित्रहा॥6.91.8॥<br>
सरथंभूषयित्वातुरुचिरंहेमभूषितम्।<br>
प्रासासिशतसम्पूर्णंयुक्तंपरमवाजिभिः॥6.91.9॥<br>
अधिष्ठितंहयज्ञेनसूतेनाप्तोपदेशिना।<br>
आरुरोहमहातेजारावणिःसमितिञ्जयः॥6.91.10॥<br>
सराक्षसगणैर्मुख्यैर्वृतोमन्दोदरीसुतः।<br>
निर्ययौनगरात्तूर्णंकृतान्तबलचोदितः॥6.91.11॥<br>
सोऽभिनिष्क्रम्यनगरादिन्द्रजित्परवीरहा।<br>
आभ्ययाज्जवनैरश्वैर्लक्ष्मणंसविभीषणम्॥6.91.12॥<br>
वानराश्चमहावीर्याराक्षसश्चविभीषणः।<br>
विस्मयंपरमंजग्मुर्लाघवात्तस्यधीमतः॥6.91.13॥<br>
रावणिश्चापिसङ्क्रुद्धोरणेवानरयूथपान्।<br>
पातयामासबाणौघैःशतशोऽथसहस्रशः॥6.91.14॥<br>
समण्डलीकृतधनूरावणिःसमितिञ्जयः।<br>
हरीनभ्यहनत्क्रुद्धःपरंलाघवमास्थितः॥6.91.15॥<br>
तेवध्यमानाहरयोनाराचैर्भीमविक्रमाः।<br>
सौमित्रिंशरणंप्राप्ताःप्रजापतिमिवप्रजाः॥6.91.16॥<br>
ततःसमरकोपेनज्वलितोरघुनन्दनः।<br>
चिच्छेदकार्मुकंतस्यदर्शयन्पाणिलाघवम्॥6.91.17॥<br>
सोऽन्यत्कार्मुकमादयसज्यंचक्रेत्वरन्निव।<br>
तदप्यस्यत्रिभिर्बाणैर्लक्ष्मणोनिरकृन्तत॥6.91.18॥<br>
अथैनंछिन्नधन्वानमाशीविषविषोपमैः।<br>
विव्याधोरसिसौमित्रीरावणिंपञ्चभिःशरैः॥6.91.19॥<br>
तेतस्यकायंनिर्भिद्यमहाकार्मुकनिस्सृताः।<br>
निपेतुर्धरणींबाणारक्ताइवमहोरगाः॥6.91.20॥<br>
सभिन्नवर्मारुधिरंवमन्वक्त्रेणरावणिः।<br>
जग्राहकार्मुकश्रेष्ठंदृढज्यंबलवत्तरम्॥6.91.21॥<br>
सलक्ष्मणंसमुद्दिश्यपरंलाघवमास्थितः।<br>
ववर्षशरवर्षाणिवर्षाणीवपुरन्दरः॥6.91.22॥<br>
मुक्तमिन्द्रजितातत्तुशरवर्षमरिन्दमः।<br>
अवारयदसम्भ्रान्तोलक्ष्मणःसुदुरासदम्॥6.91.23॥<br>
दर्शयामासचतदारावणिंरघुनन्दनः।<br>
असम्भ्रान्तोमहातेजास्तदद्भुतमिवाभवत्॥6.91.24॥<br>
ततस्तान्राक्षसान्सर्वांस्त्रिभिरेकैकमाहवे॥6.91.25॥<br>
अविध्यत्परमक्रुद्धःशीघ्रास्त्रंसम्प्रदर्शयन्।<br>
राक्षसेन्द्रसुतंचापिबाणौघैःसमताडयत्॥6.91.26॥<br>
सोऽतिविद्धोबलवताशत्रुणाशत्रुघातिना।<br>
असक्तंप्रेषयामासलक्ष्मणायबहून्शरान्॥6.91.27॥<br>
सारथेरस्यचरणेरथिनोरथसत्तमः।<br>
शिरोजहारधर्मात्माभल्लेनानतपर्वणा॥6.91.28॥<br>
असूतास्तेहयास्तत्ररथमूहुरविक्लवाः।<br>
मण्डलान्यभिधावन्तस्तदद्भुतमिवाभवत्॥6.91.29॥<br>
अमर्षवशमापन्नःसौमित्रिर्द्दढविक्रमः।<br>
प्रत्यविद्ध्यद्धयांस्तस्यशरैर्वित्रासयन्रणे॥6.91.30॥<br>
अमृष्यमाणस्तत्कर्मरावणस्यसुतोबली।<br>
विव्याधदशभिर्बाणैःसौमित्रिंतममर्षणम्॥6.91.31॥<br>
तेतस्यवज्रप्रतिमाःशराःसर्पविषोपमाः।<br>
विलयंजग्मुराहत्यकवचंकाञ्चनप्रभम्॥6.91.32॥<br>
ललाटेलक्ष्मणंबाणैःसुपुङ्खैस्त्रिभिरिन्द्रजित्।<br>
अविध्यत्परमक्रुद्धःशीघ्रास्त्रंचप्रदर्शयन्॥6.91.33॥<br>
तैःपृषत्कैर्ललाटस्थैःशुशुभेरघुनन्दनः।<br>
रणाग्रेसमरश्लाघीत्रिशृङ्गइवपर्वतः॥6.91.34॥<br>
तमाशुप्रतिविव्याधलक्ष्मणःपञ्चभिःशरैः।<br>
विकृष्येन्द्रजितोयुद्धेवदनेशुभकुण्डले॥6.91.35॥<br>
लक्ष्मणेन्द्रजितौवीरौमहाबलशरासनौ।<br>
अन्योन्यंजघ्नतुर्बाणैर्विशिखैर्भीमविक्रमौ॥6.91.36॥<br>
ततःशोणितदिग्धाङ्गौलक्ष्मणेन्द्रजितावुभौ।<br>
रणेतौरेजतुर्वीरौपुष्पिताविवकिंशुकौ॥6.91.37॥<br>
तौपरस्परमभ्येत्यसर्वगात्रेषुधन्विनौ।<br>
घोरैर्विव्यधतुर्बाणैःकृतभावावुभौजये॥6.91.38॥<br>
ततःसमरकोपेनसंयुक्तोरावणात्मजः।<br>
विभीषणंत्रिभिर्बाणैर्विव्याधवदनेशुभे॥6.91.39॥<br>
अयोमुखैस्त्रिर्भिर्विद्ध्वाराक्षसेन्द्रंविभीषणम्।<br>
एकैकेनाभिविव्याधतान्सर्वान्हरियूथपान्॥6.91.40॥<br>
तस्मैदृढतरंक्रुद्धोजघानगदयाहयान्।<br>
विभीषणोमहातेजारावणेःसदुरात्मनः॥6.91.41॥<br>
सहताश्वादवप्लुत्यरथान्निहतसारथेः।<br>
रथशक्तिंमहातेजाःपितृव्यायमुमोचह॥6.91.42॥<br>
तामापतन्तींसम्प्रेक्ष्यसुमित्रानन्दवर्धनः।<br>
चिच्छेदनिशितैर्बाणैर्दशधासाऽपतद्भुवि॥6.91.43॥<br>
तस्मैदृढधनुःक्रुद्धोहताश्वायविभीषणः।<br>
वज्रस्पर्शसमान्पञ्चससर्जोरसिमार्गणान्॥6.91.44॥<br>
तेतस्यकायंनिर्भिद्यरुक्मपुङ्खानिमित्तगाः।<br>
बभूवुर्लोहितादिग्धारक्ताइवमहोरगाः॥6.91.45॥<br>
सपितृव्यायसङ्क्रुद्धइन्द्रजिच्छरमाददे।<br>
उत्तमंरक्षसांमध्येयमदत्तंमहाबलः॥6.91.46॥<br>
तंसमीक्ष्यमहातेजामहेषुंतेनसंहितम्।<br>
लक्ष्मणोऽप्याददेबाणमन्यंभीमपराक्रमः॥6.91.47॥<br>
कुबेरेणस्वयंस्वप्नेस्वस्मैदत्तंमहात्मना।<br>
दुर्जयंदुर्विषह्यंचसेन्द्रैरपिसुरासुरैः॥6.91.48॥<br>
तयोस्तेधनुषीश्रेष्ठेबाहुभिःपरिघोपमैः।<br>
विकृष्यमाणेबलवत्क्रौञ्चाविवचुकूजतुः॥6.91.49॥<br>
ताभ्यांतौधनुषिश्रेष्ठेसंहितौसायकोत्तमौ।<br>
विकृष्यमाणौवीराभ्यांभृशंजज्वलतुःश्रिया॥6.91.50॥<br>
तौभासयन्तावाकाशंधनुर्भ्यांविशिखौच्युतौ।<br>
मुखेनमुखमाहत्यसन्निपेततुरोजसा॥6.91.51॥<br>
सन्निपातस्तयोरासीच्छरयोर्घोररूपयोः।<br>
सधूमविस्फुलिङ्गश्चतज्जोऽग्निर्दारुणोऽभवत्॥6.91.52॥<br>
तौमहाग्रहसङ्काशावन्योन्यंसन्निपत्यच।<br>
सङ्ग्रामेशतधायान्तौमेदिन्यांविनिपेततुः॥6.91.53॥<br>
शरौप्रतिहतौदृष्ट्वातावुभौरणमूर्धनि।<br>
व्रीडितौजातरोषौचलक्ष्मणेन्द्रजितौतदा॥6.91.54॥<br>
सुसंरब्धस्तुसौमित्रिरस्त्रंवारुणमाददे॥6.91.55॥<br>
रौद्रंमहेन्द्रजिद्युद्धेव्यसृजद्युधिनिष्ठितः।<br>
तेनतद्विहतंत्वस्त्रंवारुणंपरमाद्भुतम्॥6.91.56॥<br>
ततःक्रुद्धोमहातेजाइन्द्रजित्समितिञ्जयः।<br>
आग्नेयंसन्दधेदीप्तंसलोकंसङ्क्षिपन्निव॥6.91.57॥<br>
सौरेणास्त्रेणतद्वीरोलक्ष्मणःप्रत्यवारयत्॥6.91.58॥<br>
अस्त्रंनिवारितंदृष्ट्वारावणिःक्रोधमूर्च्छितः।<br>
आसुरंशत्रुनाशायघोरमस्त्रंसमाददे॥6.91.59॥<br>
तस्माच्चापाद्विनिष्पेतुर्भास्वराःकूटमुद्गराः।<br>
शूलानिचभुशुण्ड्यश्चगदाःखड्गाःपरश्वधाः॥6.91.60॥<br>
अवार्यंसर्वभूतानांसर्वशत्रुविनाशनम्।<br>
माहेश्वरेणद्युतिमांस्तदस्त्रंप्रत्यवारयत्॥6.91.61॥<br>
तयोःसुतुमुलंयुद्धंसम्बभूवाद्भुतोपमम्।<br>
गगनस्थानिभूतानिलक्ष्मणंपर्यवारयन्॥6.91.62॥<br>
भैरवाभिरुतेभीमेयुद्धेवानररक्षसाम्।<br>
भूतैर्बहुभिराकाशंविस्मितैरावृतंबभौ॥6.91.63॥<br>
ऋषयःपितरोदेवागन्धर्वागरुडोरगाः।<br>
शतक्रतुंपुरस्कृत्यररक्षुर्लक्ष्मणंरणे॥6.91.64॥<br>
अथान्यंमार्गणश्रेष्ठंसन्दधेराघवानुजः।<br>
हुताशनसमस्पर्शंरावणात्मजदारणम्॥6.91.65॥<br>
सुपत्रमनुवृत्ताङ्गंसुपर्वाणंसुसंस्थितम्।<br>
सुवर्णविकृतंवीरःशरीरान्तकरंशरम्॥6.91.66॥<br>
दुरावारंदुर्विषह्यंराक्षसानांभयावहम्।<br>
आशीविषविषप्रख्यंदेवसङ्घैःसमर्चितम्॥6.91.67॥<br>
येनशक्रोमहातेजादानवानजयत्प्रभुः।<br>
पुरादैवासुरेयुद्धेवीर्यवान्हरिवाहनः॥6.91.68॥<br>
तदैन्द्रमस्त्रंसौमित्रिःसंयुगेष्वपराजितम्।<br>
शरश्रेष्ठंधनुःश्रेष्ठेनरश्रेष्ठोऽभिसन्दधे॥6.91.69॥<br>
सन्धायामित्रदलनंविचकर्षशरासनम्।<br>
सज्यमायम्यदुर्धर्षंकालोलोकक्षयेयथा॥6.91.70॥<br>
सन्धायधनुषिश्रेष्ठेविकर्षन्निदमब्रवीत्।<br>
लक्ष्मीवाँल्लक्ष्मणोवाक्यमर्थसाधकमात्मनः॥6.91.71॥<br>
धर्मात्मासत्यसन्धश्चरामोदाशरथिर्यदि।<br>
पौरुषेचाप्रतिद्वन्द्वःशरैनंजहिरावणिम्॥6.91.72॥<br>
लक्ष्मणःसमरेवीरःससर्जेन्द्रजितंप्रति।<br>
ऐन्द्रास्त्रेणसमायोज्यलक्ष्मणःपरवीरहा॥6.91.73॥<br>
सशिरःसशिरस्त्राणंश्रीमज्ज्वलितकुण्डलम्।<br>
प्रमथ्येन्द्रजितःकायात्पातयामासभूतले॥6.91.74॥<br>
तद्राक्षसतनूजस्यछिन्नस्कन्धंशिरोमहत्।<br>
तपनीयनिभंभूमौददृशेरुधिरोक्षितम्॥6.91.75॥<br>
हतस्तुनिपपाताशुधरण्यांरावणात्मजः।<br>
कवचीसशिरस्त्राणोविध्वस्तःसशरासनः॥6.91.76॥<br>
चुक्रुशुस्तेततःसर्वेवानराःसविभीषणाः।<br>
हृष्यन्तोनिहतेतस्मिन्देवावृत्रवधेयथा॥6.91.77॥<br>
अथान्तरिक्षेदेवानामृषीणांचमहात्मनाम्।<br>
अभिजज्ञेचसन्नादोगन्धर्वाप्सरसामपि॥6.91.78॥<br>
पतितंतमभिज्ञायराक्षसीसामहाचमूः।<br>
वध्यमानादिशोभेजेहरिभिर्जितकाशिभिः॥6.91.79॥<br>
वानरैर्वध्यमानास्तेशस्त्राण्युत्सृज्यराक्षसाः।<br>
लङ्कामभिमुखाःसस्त्रुर्नष्टसञ्ज्ञाःप्रधाविताः॥6.91.80॥<br>
दुद्रुवुर्बहुधाभीताराक्षसाःशतशोदिशः।<br>
त्यक्त्वाप्रहरणान्सर्वेपट्टिशासिपरश्वधान्॥6.91.81॥<br>
केचिल्लङ्कांपरित्रस्ताःप्रविष्टावानरार्दिताः।<br>
समुद्रेपतिताःकेचित्केचित्पर्वतमाश्रिताः॥6.91.82॥<br>
हतमिन्द्रजितंदृष्ट्वाशयानंसमरक्षितौ।<br>
राक्षसानांसहस्रेषुनकश्चित्प्रत्यदृश्यत॥6.91.83॥<br>
यथाऽस्तंगतआदित्येनावतिष्ठन्तिरश्मयः।<br>
तथातस्मिन्निपतितेराक्षसास्तेगतादिशः॥6.91.84॥<br>
शान्तरश्मिरिवादित्योनिर्वाणइवपावकः।<br>
सबभूवमहातेजाव्यपास्तगतजीवितः॥6.91.85॥<br>
प्रशान्तपीडाबहुलोनष्टारिष्टःप्रतापवान्।<br>
बभूवलोकःपतितेराक्षसेन्द्रसुतेतदा॥6.91.86॥<br>
हर्षंचशक्रोभगवान्सहसर्वैःसुरर्षभैः।<br>
जगामनिहतेतस्मिन्राक्षसेपापकर्मणि॥6.91.87॥<br>
आकाशेचापिदेवानांशुश्रुवेदुन्दुभिस्वनः॥6.91.88॥<br>
नृत्यद्भिरप्सरोभिश्चगन्धर्वैश्चमहात्मभिः॥6.91.89॥<br>
ववृषुःपुष्पवर्षाणितदद्भुतमभूत्तदा।<br>
प्रशशंसुर्हतेतस्मिन्राक्षसेक्रूरकर्मणि॥6.91.90॥<br>
शुद्धाआपोदिशश्चैवजहृषुर्दैत्यदानवाः॥6.91.91॥<br>
ऊचुश्चसहिताःसर्वेदेवगन्धर्वदानवाः।<br>
विज्वराःशान्तकलुषाब्राह्मणाविचरन्त्विति॥6.91.92॥<br>
ततोऽभ्यनन्दन्संहृष्टाःसमरेहरियूथपाः।<br>
तमप्रतिबलंदृष्ट्वाहतंनैर्ऋतपुङ्गवम्॥6.91.93॥<br>
विभीषणोहनूमांश्चजाम्बवांश्चर्क्षयूथपः।<br>
विजयेनाभिनन्दन्तस्तुष्टुवुश्चापिलक्ष्मणम्॥6.91.94॥<br>
क्ष्वेलन्तश्चनदन्तश्चगर्जन्तश्चप्लवङ्गमाः।<br>
लब्धलक्षारघुसुतंपरिवार्योपतस्थिरे॥6.91.95॥<br>
लाङ्गूलानिप्रविध्यन्तःस्फोटयन्तश्चवानराः।<br>
लक्ष्मणोजयतीत्येवंवाक्यंविश्रावयंस्तदा॥6.91.96॥<br>
अन्योन्यंचसमाश्लिष्यकपयोहृष्टमानसाः।<br>
चक्रुरुच्चावचगुणाराघवाश्रयजाःकथाः॥6.91.97॥<br>
तदसुकरमथाभिवीक्ष्यहृष्टाःप्रियसुहृदोयुधिलक्ष्मणस्यकर्म।<br>
परममुपलभन्मनःप्रहर्षंविनिहतमिन्द्ररिपुंनिशम्यदेवाः॥6.91.98॥</div></div><script>ac.playbackRate=0.5+parseInt(slider.value)/200</script></body>
</html>