<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-086-Indrajit_enters_the_battle-filed_again_0.mp3" type="audio/mpeg"></audio><br>
<br>
अथतस्यामवस्थायांलक्ष्मणंरावणानुजः।<br>
परेषामहितंवाक्यमर्थसाधकमब्रवीत्॥6.86.1॥<br>
यदेतद्राक्षसानीकंमेघश्यामंविलोक्यते।<br>
एतदायोध्यतांशीघ्रंकपिभिःपादपायुधैः॥6.86.2॥<br>
अस्यानीकस्यमहतोभेदनेयतलक्ष्मण।<br>
राक्षसेन्द्रसुतोऽप्यत्रभिन्नेदृश्योभविष्यति॥6.86.3॥<br>
सत्वमिन्द्राशनिप्रख्यैःशरैरवकिरन्परान्।<br>
अभिद्रवाशुयावद्वैनैतत्कर्मसमाप्यते॥6.86.4॥<br>
जहिवीरदुरात्मानंमायापरमधार्मिकम्।<br>
रावणिंक्रूरकर्माणंसर्वलोकभयावहम्॥6.86.5॥<br>
विभीषणवचःश्रुत्वालक्ष्मणःशुभलक्षणः।<br>
ववर्षशरवर्षाणिराक्षसेन्द्रसुतंप्रति॥6.86.6॥<br>
ऋक्षाःशाखामृगाश्चापिद्रुमाद्रिनखयोधिनः।<br>
अभ्यधावन्तसहितास्तदनीकमवस्थितम्॥6.86.7॥<br>
राक्षसाश्चशितैर्बाणैरसिभिःशक्तितोमरैः।<br>
उद्यतैःसमवर्तन्तकपिसैन्यजिघांसवः॥6.86.8॥<br>
ससम्प्रहारस्तुमुलःसञ्जज्ञेकपिराक्षसाम्।<br>
शब्देनमहतालङ्कांनादयन्वैसमन्ततः॥6.86.9॥<br>
शस्त्रैश्चबहुधाकारैःशितैर्बाणैश्चपादपैः।<br>
उद्यतैर्गिरिशृङ्गैश्चघोरैराकाशमावृतम्॥6.86.10॥<br>
तेराक्षसावानरेषुविकृताननबाहवः।<br>
निवेशयन्तःशस्त्राणिचक्रुस्तेसुमहद्भयम्॥6.86.11॥<br>
तथैवसकलैर्वृक्षैर्गिरिशृङ्गैश्चवानराः।<br>
अभिजघ्नुर्निजघ्नुश्चसमरेराक्षसर्षभान्॥6.86.12॥<br>
ऋक्षवानरमुख्यैश्चमहाकायैर्महाबलैः।<br>
रक्षसांवध्यमानानांमहद्भयमजायत॥6.86.13॥<br>
स्वमनीकंविषण्णंतुश्रुत्वाशत्रुभिरार्दितम्।<br>
उदतिष्ठतदुर्धर्षस्तत्कर्मण्यननुष्ठिते॥6.86.14॥<br>
वृक्षान्धकारान्निर्गत्यजातक्रोधःसरावणिः।<br>
आरुरोहरथंसज्जंपूर्वयुक्तंसराक्षसः॥6.86.15॥<br>
सभीमकार्मुकधरःकालमेघसमप्रभः।<br>
रक्तास्यनयनःक्रुद्धोबभौमृत्युरिवान्तकः॥6.86.16॥<br>
दृष्ट्वैवतुरथस्थंतंपर्यवर्तततद्बलम्।<br>
रक्षसांभीमवेगानांलक्ष्मणेनयुयुत्सताम्॥6.86.17॥<br>
तस्मिन्कालेतुहनुमानुद्यम्यसुदुरासदम्।<br>
धरणीधरसङ्काशोमहावृक्षमरिन्दमः॥6.86.18॥<br>
सराक्षसानांतत्सैन्यंकालाग्निरिवनिर्दहन्।<br>
चकारबहुभिर्वृक्षैर्निस्सञ्ज्ञंयुधिवानरः॥6.86.19॥<br>
विध्वंसयन्तंतरसादृष्ट्वैवपवनात्मजम्।<br>
राक्षसानांसहस्राणिहनुमन्तमवाकिरन्॥6.86.20॥<br>
शितशूलधराःशूलैरसिभिश्चासिपाणयः।<br>
शक्तिभिःशक्तिहस्ताश्चपट्टिशैःपट्टिशायुधाः॥6.86.21॥<br>
परिधैश्चगदाभिश्चचक्रैश्चशुभदर्शनैः।<br>
शतशश्चशतघ्नीभिरायसैरपिमुद्गरैः॥6.86.22॥<br>
मुष्टिभिर्वज्रकल्पैश्चतलैरशनिसन्निभैः।<br>
अभिजघ्नुःसमासाद्यसमन्तात्पर्वतोपमम्॥6.86.23॥<br>
तेषामपिचसङ्क्रुद्धश्चकारकदनंमहत्॥6.86.24॥<br>
सददर्शकपिश्रेष्ठमचलोपममिन्द्रजित्।<br>
सूदयन्तमभित्रघ्नममित्रान्पवनात्मजम्॥6.86.25॥<br>
ससारथिमुवाचेदंयाहियत्रैषवानरः।<br>
क्षयमेषहिनःकुर्याद्राक्षसानामुपेक्षितः॥6.86.26॥<br>
इत्युक्तःसारथिस्तेनययौयत्रसमारुतिः।<br>
वहन्परमदुर्धर्षंस्थितमिन्द्रजितंरथे॥6.86.27॥<br>
सोऽभ्युपेत्यशरान्खड्गान्पट्टिशांश्चपरश्वधान्।<br>
अभ्यवर्षतदुर्द्धर्षःकपिमूर्ध्निसराक्षसः॥6.86.28॥<br>
तानिशस्त्राणिघोराणिप्रतिगृह्यसमारुतिः।<br>
रोषेणमहताऽऽविष्टोवाक्यंचेदमुवाचह॥6.86.29॥<br>
युद्ध्यस्वयदिशूरोऽसिरावणात्मजदुर्मते।<br>
वायुपुत्रंसमासाद्यजीवन्नप्रतियास्यसि॥6.86.30॥<br>
बाहुभ्यांप्रतियुध्यस्वयदिमेद्वन्द्वमाहवे।<br>
वेगंसहस्वदुर्बुद्धेततस्त्वंरक्षसांवरः॥6.86.31॥<br>
हनुमन्तंजिघांसन्तंसमुद्यतशरासनम्।<br>
रावणात्मजमाचष्टेलक्ष्मणायविभीषणः॥6.86.32॥<br>
यःसवासवनिर्जेतारावणस्यात्मसम्भवः।<br>
सएषरथमास्थायहनुमन्तंजिघांसति॥6.86.33॥<br>
तमप्रतिमसंस्थानैःशरैःशत्रुविदारणैः।<br>
जीवितान्तकरैर्घोरैःसौमित्रेरावणिंजहि॥6.86.34॥<br>
इत्येवमुक्तस्तुतदामहात्माविभीषणेनारिविभीषणेन।<br>
ददर्शतंपर्वतसन्निकाशंरणेस्थितंभीमबलंनदन्तम्॥6.86.35॥<script>ac.playbackRate=0.5</script>