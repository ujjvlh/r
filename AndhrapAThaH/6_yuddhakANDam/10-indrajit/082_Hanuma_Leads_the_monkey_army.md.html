<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-082-Hanuma_Leads_the_monkey_army_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
श्रुत्वातुभीमनिर्ह्रादंशक्राशनिसमस्वनम्।<br>
वीक्षमाणादिशःसर्वादुद्रुवुर्वानरर्षभाः॥6.82.1॥<br>
तानुवाचततःसर्वान्हनुमान्मारुतात्मजः।<br>
विषण्णवदनान्दीनांस्त्रस्तान्विद्रवतःपृथक्॥6.82.2॥<br>
कस्माद्विषण्णवदनाविद्रवध्वेप्लवङ्गमाः।<br>
त्यक्तयुद्धसमुत्साहाःशूरत्वंक्वनुवोगतम्॥6.82.3॥<br>
पृष्ठतोऽनुव्रजध्वंमामग्रतोयान्तमाहवे।<br>
शूरैरभिजनोपेतैरयुक्तंहिनिवर्तितुम्॥6.82.4॥<br>
एवमुक्ताःसुसंहृष्टावायुपुत्रेणवानराः।<br>
शैलशृङ्गाण्यगांश्चैवजगृहुर्हृष्टमानसाः॥6.82.5॥<br>
अभिपेतुश्चगर्जन्तोराक्षसान्वानरर्षभाः।<br>
परिवार्यहनूमन्तमन्वयुश्चमहाहवे॥6.82.6॥<br>
सतैर्वानरमुख्यैश्चहनुमान्सर्वतोवृतः।<br>
हुताशनइवार्चिष्मानदहच्छत्रुवाहिनीम्॥6.82.7॥<br>
सराक्षसानांकदनंचकारसुमहाकपिः।<br>
वृतोवानरसैन्येनकालान्तकयमोपमः॥6.82.8॥<br>
सतुकोपेनचाविष्टःशोकेनचमहाकपिः।<br>
हनुमान्रावणिरथेऽपातयन्महतींशिलाम्॥6.82.9॥<br>
तामापतन्तींदृष्ट्वैवरथःसारथिनातदा।<br>
विधेयाश्वसमायुक्तःसुदूरमपवाहितः॥6.82.10॥<br>
तमिन्द्रजितमप्राप्यरथस्थंसहसारथिम्।<br>
विवेशधरणींभित्त्वासाशिलाव्यर्थमुद्यता॥6.82.11॥<br>
पातितायांशिलायांतुरक्षसांव्यथिताचमूः।<br>
निपतन्त्याचशिलयाराक्षसामथिताभृशम्॥6.82.12॥<br>
तमभ्यधावञ्छतशोनदन्तःकाननौकसः॥6.82.13॥<br>
तेद्रुमांश्चमहावीर्यागिरिशृङ्गाणिचोद्यताः।<br>
क्षिपन्तीन्द्रजितःसङ्ख्येवानराभीमविक्रमाः॥6.82.14॥<br>
वृक्षशैलमहावर्षंविसृजन्तःप्लवङ्गमाः।<br>
शत्रूणांकदनंचक्रुर्नेदुश्चविविधैःस्वरैः॥6.82.15॥<br>
वानरैस्तैर्महावीर्यैर्घोररूपानिशाचराः।<br>
वीर्यादभिहतावृक्षैर्व्यवेष्टन्तरणाजिरे॥6.82.16॥<br>
स्वसैन्यमभिवीक्ष्याथवानरार्दितमिन्द्रजित्।<br>
प्रगृहीतायुधःक्रुद्धःपरानभिमुखोययौ॥6.82.17॥<br>
सशरौघानवसृजन्स्वसैन्येनाभिसंवृतः।<br>
जघानकपिशार्दूलान्सबहून्दृष्टविक्रमः॥6.82.18॥<br>
शूलैरशनिभिःखड्गैःपट्टिशैःकूटमुद्गरैः।<br>
तेचाप्यनुचरास्तस्यवानरान्जघ्नुरोजसा॥6.82.19॥<br>
सस्कन्धविटपैःसालैःशिलाभिश्चमहाबलः।<br>
हनुमान्कदनंचक्रेरक्षसांभीमकर्मणाम्॥6.82.20॥<br>
सनिवार्यपरानीकमब्रवीत्तान्वनौकसः।<br>
हनुमान्सन्निवर्तध्वंननःसाध्यमिदंबलम्॥6.82.21॥<br>
त्यक्त्वाप्राणान्विवेष्टन्तोरामिप्रियचिकीर्षवः।<br>
यन्निमित्तंहियुद्ध्यामोहतासाजनकात्मजा॥6.82.22॥<br>
इममर्थंहिविज्ञाप्यरामंसुग्रीवमेवच।<br>
तौयत्प्रतिविधास्येतेतत्करिष्यामहेवयम्॥6.82.23॥<br>
इत्युक्त्वावानरश्रेष्ठोवारयन्सर्ववानरान्।<br>
शनैःशनैरसंत्रस्तःसबलःसन्न्यवर्तत॥6.82.24॥<br>
ततःप्रेक्ष्यहनूमन्तंव्रजन्तंयत्रराघवः।<br>
सहोतुकामोदुष्टात्मागतश्चैत्यनिकुम्भिलाम्॥6.82.25॥<br>
निकुम्भिलामधिष्ठायपावकंजुहवेन्द्रजित्॥6.82.26॥<br>
यज्ञभूम्यांतुविधिवत्पावकस्तेनरक्षसा।<br>
हूयमानःप्रजज्वालमांसशोणितभुक्तदा॥6.82.27॥<br>
सोऽर्चिःपिनद्धोददृशेहोमशोणिततर्पितः।<br>
सन्ध्यागतइवादित्यःसुतीव्रोऽग्निःसमुत्थितः॥6.82.28॥<br>
अथेन्द्रजिद्राक्षसभूतयेतुजुहावहव्यंविधिनाविधानवित्।<br>
दृष्ट्वाव्यतिष्ठन्तचराक्षसास्तेमहासमूहेषुनयानयज्ञाः॥6.82.29॥</div></div><script>ac.playbackRate=0.5</script></body>
</html>