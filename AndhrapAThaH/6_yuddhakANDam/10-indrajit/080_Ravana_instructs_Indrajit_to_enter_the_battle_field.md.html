<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-080-Ravana_instructs_Indrajit_to_enter_the_battle_field._0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
मकराक्षंहतंश्रुत्वारावणःसमितिञ्जयः।<br>
क्रोधेनमहताऽऽविष्टोदन्तान्कटकटापयन्॥6.80.1॥<br>
कुपितश्चतदातत्रकिंकार्यमितिचिन्तयन्।<br>
आदिदेशाथसङ्क्रुद्धोरणायेन्द्रजितंसुतम्॥6.80.2॥<br>
जहिवीरमहावीर्यौभ्रातरौरामलक्ष्मणौ।<br>
अदृश्योदृश्यमानोवासर्वथात्वंबलाधिकः॥6.80.3॥<br>
त्वमप्रतिमकर्माणमिन्द्रंजयसिसंयुगे।<br>
किंपुनर्मानुषौदृष्ट्वानवधिष्यसिसंयुगे॥6.80.4॥<br>
तथोक्तोराक्षसेन्द्रेणप्रतिगृह्यपितुर्वचः।<br>
यज्ञभूमौसविधिवत्पावकंजुहवेन्द्रजित्॥6.80.5॥<br>
जुह्वतश्चापितत्राग्निंरक्तोष्णीषधराःस्त्रियः।<br>
आजग्मुस्तत्रसम्भ्रान्ताराक्षस्योयत्ररावणिः॥6.80.6॥<br>
शस्त्राणिशरपत्राणिसमिधोऽथविभीतकाः।<br>
लोहितानिचवासांसिस्रुवंकार्ष्णायसंतथा॥6.80.7॥<br>
सर्वतोऽग्निंसमास्तीर्यशरपत्रैःसतोमरैः।<br>
छागस्यकृष्णवर्णस्यगलंजग्राहजीवितः॥6.80.8॥<br>
सकृदेवसमिद्धस्यविधूमस्यमहार्चिषः।<br>
बभूवुस्तानिलिङ्गानिविजयंदर्शयन्तिच॥6.80.9॥<br>
प्रदक्षिणावर्तशिखस्तप्तहाटकसन्निभः।<br>
हविस्तत्प्रतिजग्राहपावकःस्वयमुत्थितः॥6.80.10॥<br>
हुत्वाऽग्निंतर्पयित्वाचदेवदानवराक्षसान्।<br>
आरुरोहरथश्रेष्ठमन्तर्धानगतंशुभम्॥6.80.11॥<br>
सवाजिभिश्चतुर्भिश्चबाणैश्चनिशितैर्युतः।<br>
आरोपितमहाचापःशुशुभेस्यन्दनोत्तमः॥6.80.12॥<br>
जाज्वल्यमानोवपुषातपनीयपरिच्छदः।<br>
मृगैश्चन्द्रार्धचन्द्रैश्चसरथःसमलङ्कृतः॥6.80.13॥<br>
जाम्बूनदमहाकम्बुर्दीप्तपावकसन्निभः।<br>
बभूवेन्द्रजितःकेतुर्वैडूर्यसमलङ्कृतः॥6.80.14॥<br>
तेनचादित्यकल्पेनब्रह्मास्त्रेणचपालितः।<br>
सबभूवदुराधर्षोरावणिःसुमहाबलः॥6.80.15॥<br>
सोऽभिनिर्यायनगरादिन्द्रजित्समितिञ्जयः।<br>
हुत्वाऽग्निंराक्षसैर्मन्त्रैरन्तर्धानगतोऽब्रवीत्॥6.80.16॥<br>
अद्यहत्वारणेयौतौमिथ्याप्रव्राजितौवने।<br>
जयंपित्रेप्रदास्यामिरावणायरणार्जितम्॥6.80.17॥<br>
अद्यनिर्वानरामुर्वींहत्वारामंसलक्ष्मणम्।<br>
करिष्येपरमप्रीतिमित्युक्त्वाऽन्तरधीयत॥6.80.18॥<br>
आपपाताथसङ्क्रुद्धोदशग्रीवेणचोदितः।<br>
तीक्ष्णकार्मुकनाराचैस्तीक्ष्णस्त्विन्द्ररिपूरणे॥6.80.19॥<br>
सददर्शमहावीर्योनागौत्रिशिरसाविव।<br>
सृजन्ताविषुजालानिवीरौवानरमध्यगौ॥6.80.20॥<br>
इमौतावितिसञ्चिन्त्यसज्यंकृत्वाचकार्मुकम्।<br>
सन्ततानेषुधाराभिःपर्जन्यइववृष्टिमान्॥6.80.21॥<br>
सतुवैहायसंप्राप्यसरथोरामलक्ष्मणौ।<br>
अचक्षुर्विषयेतिष्ठन्विव्याधनिशितैःसऱैः॥6.80.22॥<br>
तौतस्यशरवेगेनपरीतौरामलक्ष्मणौ।<br>
धनुषीसशरेकृत्वादिव्यमस्त्रंप्रचक्रतुः॥6.80.23॥<br>
प्रच्छादयन्तौगगनंशरजालैर्महाबलौ।<br>
तमस्त्रैःसूर्यसङ्काशैर्नैवपस्पृशतुःशरैः॥6.80.24॥<br>
सहिधूमान्धकारंचचक्रेप्रच्छादयन्नभः।<br>
दिशश्चान्तर्दधेश्रीमान्नीहारतमसावृताः॥6.80.25॥<br>
नैवज्यातलनिर्घोषोनचनेमिखुरस्वनः।<br>
शश्रुवेचरतस्तस्यनचरूपंप्रकाशते॥6.80.26॥<br>
घनान्धकारेतिमिरेशरवर्षमिवाद्भुतम्।<br>
सववर्षमहाबाहुर्नाराचशरवृष्टिभिः॥6.80.27॥<br>
सरामंसूर्यसङ्काशैःशरैर्दत्तवरोभृशम्।<br>
विव्याधसमरेक्रुद्धःसर्वगात्रेषुरावणिः॥6.80.28॥<br>
तौहन्यमानौनाराचैर्धाराभिरिवपर्वतौ।<br>
हेमपुङ्खान्नरव्याघ्रौतिग्मान्मुमुचतुःशरान्॥6.80.29॥<br>
अन्तरिक्षेसमासाद्यरावणिंकङ्कपत्रिणः।<br>
निकृत्यपतगाभूमौपेतुस्तेशोणितोक्षिताः॥6.80.30॥<br>
अतिमात्रंशरौघेणपीड्यमानौनरोत्तमौ।<br>
तानिषून्पततोभल्लेरनेकैर्निचकृन्ततुः॥6.80.31॥<br>
यतोहिददृशातेतौशरान्निपततःशितान्।<br>
ततस्तुतौदाशरथीससृजातेऽस्त्रमुत्तमम्॥6.80.32॥<br>
रावणिस्तुदिशःसर्वारथेनातिरथःपतन्।<br>
विव्याधतौदाशरथीलध्वस्त्रोनिशितैःशरैः॥6.80.33॥<br>
तेनातिविद्धौतौवीरौरुक्मपुङ्खैःसुसंहितैः।<br>
बभूवतुर्दाशरथीपुष्पिताविवकिंशुकौ॥6.80.34॥<br>
नास्यवेदगतिंकश्चिन्नचरूपंधनुःशरान्।<br>
नचान्यद्विदितंकिञ्चित्सूर्यस्येवाभ्रसम्प्लवे॥6.80.35॥<br>
तेनविद्धाश्चहरयोनिहताश्चगतासवः।<br>
बभूवुःशतशस्तत्रपतिताधरणीतले॥6.80.36॥<br>
लक्ष्मणस्तुसुसङ्क्रुद्धोभ्रातरंवाक्यमब्रवीत्।<br>
ब्राह्ममस्त्रंप्रयोक्ष्यामिवधार्थंसर्वरक्षसाम्॥6.80.37॥<br>
तमुवाचततोरामोलक्ष्मणंशुभलक्षणम्॥6.80.38॥<br>
अयुध्यमानंप्रच्छन्नंप्राञ्जलिंशरणागतम्।<br>
पलायन्तंप्रमत्तंवानत्वंहन्तुमिहार्हसि॥6.80.39॥<br>
अस्यैवतुवधेयत्नंकरिष्यावोमहाबल।<br>
आदेक्ष्यावोमहावेगानस्त्रानाशीविषोपमान्॥6.80.40॥<br>
तमेनंमायिनंक्षुद्रमन्तर्हितरथंबलात्।<br>
राक्षसंनिहनिष्यन्तिदृष्ट्वावानरयूथपाः॥6.80.41॥<br>
यद्येषभूमिंविशतेदिवंवारसातलंवापिनभस्स्थलंवा।<br>
एवंनिगूढोऽपिममास्त्रदग्धःपतिष्यतेभूमितलेगतासुः॥6.80.42॥<br>
इत्येवमुक्त्वावचनंमहात्मारघुप्रवीरःप्लवगर्षभैर्वृतः।<br>
वधायरौद्रस्यनृशंसकर्मणस्तदामहात्मात्वरितंनिरीक्षते॥6.80.43॥</div></div><script>ac.playbackRate=0.5</script></body>
</html>