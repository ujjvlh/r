<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-090-Indrajit_s_horse_was_killed_0.mp3" type="audio/mpeg"></audio><br>
<br>
युध्यमानौतुतौदृष्ट्वाप्रसक्तौनराक्षसौ।<br>
प्रभिन्नाविवमातङ्गौपरस्परवधैषिणौ॥6.90.1॥<br>
तौद्रष्टुकामःसङ्ग्रामेपरस्परगतौबली।<br>
शूरःसरावणभ्रातातस्थौसङ्ग्राममूर्धनि॥6.90.2॥<br>
ततोविस्फारयामासमहद्धनुरवस्थितः।<br>
उत्ससर्जचतीक्ष्णाग्रान्राक्षसेषुमहाशरान्॥6.90.3॥<br>
तेशराःशिखिसङ्काशानिपतन्तःसमाहिताः।<br>
राक्षसान्दारयामासुर्वज्राणीवमहागिरीन्॥6.90.4॥<br>
विभीषणस्यानुचरास्तेऽपिशूलासिपट्टिशैः।<br>
चिच्छिदुःसमरेवीरान्राक्षसान्राक्षसोत्तमाः॥6.90.5॥<br>
राक्षसैस्तैःपरिवृतःसतदातुविभीषणः।<br>
बभौमध्येप्रहृष्टानांकलभानामिवद्विपः॥6.90.6॥<br>
ततःसञ्चोदयानोवैहरीन्रक्षोरणप्रियान्।<br>
उवाचवचनंकालेकालज्ञोरक्षसांवरः॥6.90.7॥<br>
एकोऽयंराक्षसेन्द्रस्यपरायणमिवस्थितः।<br>
एतच्छेषंबलंतस्यकिंतिष्ठतहरीश्वराः॥6.90.8॥<br>
अस्मिन्विनिहतेपापेराक्षसेरणमूर्धनि।<br>
रावणंवर्जयित्वातुशेषमस्यहतंबलम्॥6.90.9॥<br>
प्रहस्तोनिहतोवीरोनिकुम्भश्चमहाबलः।<br>
कुम्भकर्णश्चकुम्भश्चधूम्राक्षश्चनिशाचरः॥6.90.10॥<br>
जम्बुमालीमहामालीतीक्ष्णवेगोऽशनिप्रभः।<br>
सुप्तघ्नोयज्ञकोपश्चवज्रदंष्ट्रश्चराक्षसः॥6.90.11॥<br>
संह्रादीविकटोनिघ्नस्तपनोदमएवच।<br>
प्रघासःप्रघसश्चैवप्रजङ्घोजङ्घएवच॥6.90.12॥<br>
अग्निकेतुश्चदुर्धर्षोरश्मिकेतुश्चवीर्यवान्।<br>
विद्युज्जिह्वोद्विजिह्वश्चसूर्यशत्रुश्चराक्षसः॥6.90.13॥<br>
अकम्पनःसुपार्श्वश्चचक्रमालीचराक्षसः।<br>
कम्पनःसत्त्ववन्तौतौदेवान्तकनरान्तकौ॥6.90.14॥<br>
एतान्निहत्यातिबलान्बहून्राक्षससत्तमान्।<br>
बाहुभ्यांसागरंतीर्त्वालङ्घ्यतांगोष्पदंलघु॥6.90.15॥<br>
एतावदेवशेषंवोजेतव्यमिहवानराः।<br>
हताःसर्वेसमागम्यराक्षसाबलदर्पिताः॥6.90.16॥<br>
अयुक्तंनिधनंकर्तुंपुत्रस्यजनितुर्मम।<br>
घृणामपास्यरामार्थेनिहन्यांभ्रातुरात्मजम्॥6.90.17॥<br>
तमेवैषमहाबाहुर्लक्ष्मणःशमयिष्यति।<br>
वानराघ्नतसम्भूयभृत्यानस्यसमीपगान्॥6.90.18॥<br>
इतितेनातियशसाराक्षसेनाभिचोदिताः।<br>
वानरेन्द्राजहृषिरेलाङ्गूलानिचविव्यधुः॥6.90.19॥<br>
ततस्तेकपिशार्दूलाःक्ष्वेलन्तश्चमुहुर्मुहुः।<br>
मुमुचुर्विविधान्नादान्मेघान्दृष्ट्वेवबर्हिणः॥6.90.20॥<br>
जाम्बवानपितैःसर्वैःस्वयूथैरपिसंवृतः।<br>
अश्मभिस्ताडयामासनखैर्दन्तैश्चराक्षसान्॥6.90.21॥<br>
निघ्नन्तमृक्षाधिपतिंराक्षसास्तेमहाबलाः।<br>
परिवव्रुभयंत्यक्त्वातमनेकविधायुधाः॥6.90.22॥<br>
शरैःपरशुभिस्तीक्ष्णैःपट्टिशैर्यष्टितोमरैः।<br>
जाम्बवन्तंमृधेजघ्नुर्निघ्नन्तंराक्षसींचमूम्॥6.90.23॥<br>
ससम्प्रहारस्तुमुलःसञ्जज्ञेकपिरक्षसाम्।<br>
देवासुराणांक्रुद्धानांयथाभीमोमहास्वनः॥6.90.24॥<br>
[सलक्ष्मणंस्वयंपृष्ठादवरोप्यमहामनाः॥]रक्षसांकदनंचक्रेसमासाद्यसहस्रशः॥6.90.25॥<br>
सदत्त्वातुमुलंयुद्धंपितृव्यस्येन्द्रजिद्युधि।<br>
लक्ष्मणंपरवीरघ्नंपुनरेवाभ्यधावत॥6.90.26॥<br>
तौप्रयुद्धौतदावीरौमृधेलक्ष्मणराक्षसौ।<br>
शरौघानभिवर्षन्तौजघ्नतुस्तौपरस्परम्॥6.90.27॥<br>
अभीक्ष्णमन्तर्दधतुःशरजालैर्महाबलौ।<br>
चन्द्रादित्याविवोष्णान्तेयथामेघैस्तरस्विनौ॥6.90.28॥<br>
नह्यादानंनसन्धानंधनुषोवापरिग्रहः।<br>
नविप्रमोक्षोबाणानांनविकर्षोनविग्रहः॥6.90.29॥<br>
नमुष्टिप्रतिसन्धानंनलक्ष्यप्रतिपादनम्।<br>
अदृश्यततयोस्तत्रयुध्यतोःपाणिलाघवात्॥6.90.30॥<br>
चापवेगविनिर्मुक्तबाणजालैःसमन्ततः।<br>
अन्तरिक्षेहिसञ्छन्नेनरूपाणिचकाशिरे॥6.90.31॥<br>
लक्ष्मणोरावणिंप्राप्यरावणिश्चापिलक्ष्मणम्।<br>
अव्यवस्थाभवत्युग्राताभ्यामन्योन्यविग्रहे॥6.90.32॥<br>
ताभ्यामुभाभ्यांतरसाविसृष्टैर्विशिखैःशितैः।<br>
निरन्तरमिवाकाशंबभूवतमसावृतम्॥6.90.33॥<br>
तैःपतद्भिश्चबहुभिस्तयोःशरशतैःशितैः।<br>
दिशश्चप्रदिशश्चैवबभूवुःशरसङ्कुलाः॥6.90.34॥<br>
तमसासंवृतंसर्वमासीद्भीमतरंमहत्।<br>
अस्तंगतेसहस्रांशौसंवृतंतमसेवहि॥6.90.35॥<br>
रुधिरौघमहानद्यःप्रावर्तन्तसहस्रशः।<br>
क्रव्यादादारुणावाग्भिश्चिक्षिपुर्भीमनिस्वनम्॥6.90.36॥<br>
नतदानींववौवायुर्नचजज्वालपावकः।<br>
स्वस्त्यस्तुलोकेभ्यइतिजजल्पुश्चमहर्षयः॥6.90.37॥<br>
सम्पेतुश्चात्रसम्प्राप्तागन्धर्वाःसहचारणैः॥6.90.38॥<br>
अथराक्षससिंहस्यकृष्णान्कनकभूषणान्।<br>
शरैश्चतुर्भिःसौमित्रिर्विव्याधचतुरोहयान्॥6.90.39॥<br>
ततोऽपरेणभल्लेनशितेननिशितेनच।<br>
सम्पूर्णायतमुक्तेनसुपत्रेणसुवर्चसा॥6.90.40॥<br>
महेन्द्राशनिकल्पेनसुतस्यविचरिष्यतः।<br>
सतेनबाणाशनिनातलशब्दानुनादिना॥6.90.41॥<br>
लाघवाद्राघवःश्रीमान्शिरःकायादपाहरत्॥6.90.42॥<br>
सयन्तरिमहातेजाहतेमन्दोदरीसुतः॥6.90.43॥<br>
स्वयंसारथ्यमकरोत्पुनश्चधनुरस्पृशत्।<br>
तदद्भुतमभूत्तत्रसामर्थ्यंपश्यतांयुधि॥6.90.44॥<br>
हयेषुव्यग्रहस्तंतंविव्याधनिशितैःशरैः।<br>
धनुष्यथपुनर्व्यग्रेहयेषुमुमुचेशरान्॥6.90.45॥<br>
छिद्रेषुतेषुबाणेषुसौमित्रिःशीघ्रविक्रमः।<br>
अर्दयामासबाणौघैर्विचरन्तमभीतवत्॥6.90.46॥<br>
निहतंसारथिंदृष्ट्वासमरेरावणात्मजः।<br>
प्रजहौसमरोद्धर्षंविषण्णःसबभूवह॥6.90.47॥<br>
विषण्णवदनंदृष्ट्वाराक्षसंहरियूथपाः।<br>
ततःपरमसंहृष्टालक्ष्मणंचाभ्यपूजयन्॥6.90.48॥<br>
ततःप्रमाथीशरभोरभसोगन्धमादनः।<br>
अमृष्यमाणाश्चत्वारश्चक्रुर्वेगंहरीश्वराः॥6.90.49॥<br>
तेचास्यहयमुख्येषुतूर्णमुत्प्लुत्यवानराः।<br>
चतुर्षुसमहावीर्यानिपेतुर्भीमविक्रमाः॥6.90.50॥<br>
तेषामधिष्ठितानांतैर्वानरैःपर्वतोपमैः।<br>
मुखेभ्योरुधिरंरक्तंहयानांसमवर्तत॥6.90.51॥<br>
तेहयामथिताभग्नाव्यसवोधरणींगताः।<br>
तेनिहत्यहयांस्तस्यप्रमथ्यचमहारथम्॥6.90.52॥<br>
सहताश्वादवप्लुत्यरथान्मथितसारथेः।<br>
शरवर्षेणसौमित्रिमभ्यधावतरावणिः॥6.90.53॥<br>
ततोमहेन्द्रप्रतिमःसलक्ष्मणःपदातिनंतंनिशितैःशरोत्तमैः।<br>
सृजन्तमाजौनिशितान्शरोत्तमान्भृशंतदाबाणगणैर्न्यवारयत्॥6.90.54॥<script>ac.playbackRate=0.5</script>