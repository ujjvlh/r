<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-088-A_fierce_battle_starts_between_Lakshmana_and_Indrajit_0.mp3" type="audio/mpeg"></audio><br>
<br>
विभीषणवचःश्रुत्वारावणिःक्रोधमूर्च्छितः।<br>
अब्रवीत्परुषंवाक्यंवेगेनाभ्युत्पपातह॥6.88.1॥<br>
उद्यतायुधनिस्त्रिंशोरथेसुसमलङ्कृते।<br>
कालाश्वयुक्तेमहतिस्थितःकालान्तकोपमः॥6.88.2॥<br>
महाप्रमाणमुद्यम्यविपुलंवेगवद्दृढम्।<br>
धनुर्भीमंपरामृश्यशरांश्चामित्रशातनान्॥6.88.3॥<br>
अलङ्कृतममित्रघ्नंराघवस्यानुजंबली।<br>
हनुमत्पृष्ठमासीनमुदयस्थरविप्रभम्॥6.88.4॥<br>
उवाचैनंसमारब्धःसौमित्रिंसविभीषणम्।<br>
तांश्चवानरशार्दूलान्पश्यध्वंमेपराक्रमम्॥6.88.5॥<br>
अद्यमत्कार्मुकोत्सृष्टंशरवर्षंदुरासदम्।<br>
मुक्तंवर्षमिवाकाशेवारयिष्यथसंयुगे॥6.88.6॥<br>
अद्यवोमामकाबाणामहाकार्मुकनिस्सृताः।<br>
विधमिष्यन्तिगात्राणितूलराशिमिवानलः॥6.88.7॥<br>
तीक्ष्णसायकनिर्भिन्नान्शूलशक्त्यष्टितोमरैः।<br>
अद्यवोगमयिष्यामिसर्वानेवयमक्षयम्॥6.88.8॥<br>
क्षिपतःशरवर्षाणिक्षिप्रहस्तस्यमेयुधि।<br>
जीमूतस्येवनदतःकःस्थास्यतिममाग्रतः॥6.88.9॥<br>
रात्रियुद्धेमयापूर्वंवज्राशनिसमैःशरैः।<br>
शायितौस्थोमयाभूमौविसञ्ज्ञौसपुरस्सरौ॥6.88.10॥<br>
स्मृतिर्नतेऽस्तिवामन्येव्यक्तंवायमसादनम्।<br>
आशीविषमिवक्रुद्धंयन्मांयोद्धुंव्यवस्थितः॥6.88.11॥<br>
तच्छुत्वाराक्षसेन्द्रस्यगर्जितंलक्ष्णस्तदा।<br>
अभीतवदनःक्रुद्धोरावणिंवाक्यमब्रवीत्॥6.88.12॥<br>
उक्तश्चदुर्गमःपारःकार्याणांराक्षसत्वया।<br>
कार्याणांकर्मणापारंयोगच्छतिसबुद्धिमान्॥6.88.13॥<br>
सत्वमर्थस्यहीनार्थोदुरवापस्यकेनचित्।<br>
वचोव्याहृत्यजानीषेकृतार्थोऽस्मीतिदुर्मते॥6.88.14॥<br>
अन्तर्धानगतेनाजौयस्त्वयाऽऽचरितस्तदा।<br>
तस्कराचरितोमार्गोनैषवीरनिषेवितः॥6.88.15॥<br>
यथाबाणपथंप्राप्यस्थितोऽहंतवराक्षस।<br>
दर्शयस्वाद्यतत्तेजोवाचात्वंकिंविकत्थसे॥6.88.16॥<br>
एवमुक्तोधनुर्भीमंपरामृश्यमहाबलः।<br>
ससर्जनिशितान्बाणानिन्द्रजित्समितिञ्जयः॥6.88.17॥<br>
तेनिसृष्टामहावेगाःशराःसर्पविषोपमाः।<br>
सम्प्राप्यलक्ष्मणंपेतुःश्वसन्तइवपन्नगाः॥6.88.18॥<br>
शरैरतिमहावेगैर्वेगवान्रावणात्मजः।<br>
सौमित्रिमिन्द्रजिद्युद्धेविव्याधशुभलक्षणम्॥6.88.19॥<br>
सशरैरतिविद्धाङ्गोरुधिरेणसमुक्षितः।<br>
शुशुभेलक्ष्मणःश्रीमान्विधूमइवपावकः॥6.88.20॥<br>
इन्द्रजित्त्वात्मनःकर्मप्रसमीक्ष्याधिगम्यच।<br>
विनद्यसुमहानादमिदंवचनमब्रवीत्॥6.88.21॥<br>
पत्रिणःशितधारास्तेशरामत्कार्मुकच्युताः।<br>
आदास्यन्तेऽद्यसौमित्रेजिवितंजिवितान्तगाः॥6.88.22॥<br>
अद्यगोमायुसङ्घाश्चश्येनसङ्घाश्चलक्ष्मण।<br>
गृध्राश्चनिपतन्तुत्वांगतासुंनिहतंमया॥6.88.23॥<br>
क्षत्रबन्धुंसदानार्यंरामःपरमादुर्मतिः।<br>
भक्तंभ्रातरमद्यैवत्वांद्रक्ष्यतिमयाहतम्॥6.88.24॥<br>
विशस्तकवचंभूमौव्यपविद्धशरासनम्।<br>
हृतोत्तमाङ्गंसौमित्रेत्वामद्यनिहतंमया॥6.88.25॥<br>
इतिब्रुवाणंसंरब्धंपरुषंरावणात्मजम्।<br>
हेतुमद्वाक्यमत्यर्थंलक्ष्मणःप्रत्युवाचह॥6.88.26॥<br>
वाग्बलंत्यजदुर्बुद्धेक्रूरकर्माऽसिराक्षस।<br>
अथकस्माद्वदस्येतत्सम्पादयसुकर्मणा॥6.88.27॥<br>
अकृत्वाकत्थसेकर्मकिमर्थमिहराक्षस।<br>
कुरुतत्कर्मयेनाहंश्रद्दध्यांतवकत्थनम्॥6.88.28॥<br>
अनुक्त्वापरुषंवाक्यंकिञ्चिदप्यनवाक्षिपन्।<br>
अविकत्थन्वधिष्यामित्वांपश्यपुरुषाधम॥6.88.29॥<br>
इत्युक्त्वापञ्चनाराचानाकर्णापूरितान्शितान्।<br>
निजघानमहावेगान्लक्ष्मणोराक्षसोरसि॥6.88.30॥<br>
सुपत्रवाजिताबाणाज्वलिताइवपन्नगाः।<br>
नैर्ऋतोरस्यभासन्तसवितूरश्मयोयथा॥6.88.31॥<br>
सशरैराहतस्तेनसरोषोरावणात्मजः।<br>
सुप्रयुक्तैस्त्रिभिर्बाणैःप्रतिविव्याधलक्ष्मणम्॥6.88.32॥<br>
सबभूवतदाभीमोनरराक्षससिंहयोः।<br>
विमर्दस्तुमुलोयुद्धेपरस्परजयैषिणोः॥6.88.33॥<br>
उभौहिबलसम्पन्नावुभौविक्रमशालिनौ॥6.88.34॥<br>
उभावपिसुविक्रान्तौसर्वशस्त्रास्त्रकोविदौ।<br>
उभौपरमदुर्जेयावतुल्यबलतेजसौ॥6.88.35॥<br>
युयुधातेतदावीरौग्रहाविवनभोगतौ॥6.88.36॥<br>
बलवृत्राविवाभीतौयुधितौदुष्प्रधर्षणौ।<br>
युयुधातेमहात्मानौतदाकेसरिणाविव॥6.88.37॥<br>
बहूनवसृजन्तौहिमार्गणौघानवस्थितौ।<br>
नरराक्षससिंहौतौप्रहृष्टावभ्ययुध्यताम्॥6.88.38॥<br>
सुसम्प्रहृष्टौनरराक्षसोत्तमौजयैषिणौमार्गणचापधारिणौ।<br>
परस्परंतौप्रववर्षतुर्भृशंशरौघवर्षेणबलाहकाविव॥6.88.39॥<br>
अभिप्रवृद्धौयुधियुद्धकोविदौशरासिचण्डौशितशस्त्रधारिणौ।<br>
अभीक्ष्णमाविव्यधतुर्महाबलौमहाहवेशम्बरवासवाविव॥6.88.40॥<script>ac.playbackRate=0.5</script>