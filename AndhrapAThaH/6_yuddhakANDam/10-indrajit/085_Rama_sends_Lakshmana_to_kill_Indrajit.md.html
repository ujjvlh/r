<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-085-Rama_sends_Lakshmana_to_kill_Indrajit_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
तस्यतद्वचनंश्रुत्वाराघवःशोककर्शितः।<br>
नोपधारयतेव्यक्तंयदुक्तंतेनरक्षसा॥6.85.1॥<br>
ततोधैर्यमवष्टभ्यरामःपरपुरञ्जयः।<br>
विभीषणमुपासीनमुवाचकपिसन्निधौ॥6.85.2॥<br>
नैर्ऋताधिपतेवाक्यंयदुक्तंतेविभीषण।<br>
भूयस्तच्छ्रोतुमिच्छामिब्रूहियत्तेविवक्षितम्॥6.85.3॥<br>
राघवस्यवचःश्रुत्वावाक्यंवाक्यविशारदः।<br>
यत्तत्पुनरिदंवाक्यंबभाषेसविभीषणः॥6.85.4॥<br>
यथाज्ञप्तंमहाबाहोत्वयागुल्मनिवेशनम्।<br>
तत्तथाऽनुष्ठितंवीरत्वद्वाक्यसमनन्तरम्॥6.85.5॥<br>
तान्यनीकानिसर्वाणिविभक्तानिसमन्ततः।<br>
विन्यस्तायूथपाश्चैवयथान्यायंविभागशः॥6.85.6॥<br>
भूयस्तुममविज्ञाप्यंतच्छृणुष्वमहायशः॥6.85.7॥<br>
त्वय्यकारणसन्तप्तेसन्तप्तहृदयावयम्।<br>
त्यजराजन्निमंशोकंमिथ्यासन्तापमागतम्॥6.85.8॥<br>
तदियंत्यज्यतांचिन्ताशत्रुहर्षविवर्धनी।<br>
उद्यमःक्रियतांवीरहर्षःसमुपसेव्यताम्॥6.85.9॥<br>
प्राप्तव्यावदितेसीताहन्तव्याश्चनिशाचराः।<br>
रघुनन्दनवक्ष्यामिश्रूयतांमेहितंवचः॥6.85.10॥<br>
साध्वयंयातुसौमित्रिर्बलेनमहतावृतः।<br>
निकुम्भिलायांसम्प्राप्यहन्तुंरावणिमाहवे॥6.85.11॥<br>
धनुर्मण्डलनिर्मुक्तैराशीविषविषोपमैः।<br>
शरैर्हन्तुंमहेष्वासोरावणिंसमितिञ्जयः॥6.85.12॥<br>
तेनवीर्येणतपसावरदानात्स्वयम्भुवः।<br>
अस्त्रंब्रह्मशिरःप्राप्तंकामगाश्चतुरङ्गमाः॥6.85.13॥<br>
सएषसहसैन्येनप्राप्तःकिलनिकुम्भिलाम्।<br>
यद्युत्तिष्ठेत्कृतंकर्महतान्सर्वांश्चविद्धिनः॥6.85.14॥<br>
त्वामाततायिनंहन्यादिन्द्रशत्रोःसतेवधः।<br>
वरोदत्तोमहाबाहोसर्वलोकेश्वरेणवै॥6.85.15॥<br>
वधायेन्द्रजितोरामसन्दिशस्वमहाबल।<br>
हतेतस्मिन्हतंविद्धिरावणंससुहृज्जनम्॥6.85.16॥<br>
विभीषणवचःश्रुत्वाराघवोवाक्यमब्रवीत्॥6.85.17॥<br>
सहिब्रह्मास्त्रवित्प्राज्ञोमहामायोमहाबलः।<br>
करोत्यसञ्ज्ञान्सङ्ग्रामेदेवान्सवरुणानपि॥6.85.18॥<br>
तस्यान्तरिक्षेचरतोरथस्थस्यमहायशः।<br>
नगतिर्ज्ञायतेतस्यसूर्यस्येवाभ्रसम्प्लवे॥6.85.19॥<br>
राघवस्तुरिपोर्ज्ञात्वामायावीर्यंदुरात्मनः।<br>
लक्ष्मणंकीर्तिसम्पन्नमिदंवचनमब्रवीत्॥6.85.20॥<br>
यद्वानरेन्द्रस्यबलंतेनसर्वेणसंवृतः।<br>
हनुमत्प्रमुखैश्चैवयूथपैःसहलक्ष्मण॥6.85.21॥<br>
जाम्बवेनर्क्षपतिनासहसैन्येनसंवृतः।<br>
जहितंराक्षससुतंमायाबलविशारदम्॥6.85.22॥<br>
अयंत्वांसचिवैःसार्द्धंमहात्मारजनीचरः।<br>
अभिज्ञस्तस्यदेशस्यपृष्ठतोऽनुगमिष्यति॥6.85.23॥<br>
राघवस्यवचःश्रुत्वालक्ष्मणःसविभीषणः।<br>
जाग्राहकार्मुकश्रेष्ठमत्यद्भुतपराक्रमः॥6.85.24॥<br>
सन्नद्धःकवचीखड्गीसशरोहेमचापधृत्।<br>
रामपादावुपस्पृश्यहृष्टःसौमित्रिरब्रवीत्॥6.85.25॥<br>
अद्यमत्कार्मुकोन्मुक्ताःशरानिर्भिद्यरावणिम्।<br>
लङ्कामभिपतिष्यन्तिहंसाःपुष्करिणीमिव॥6.85.26॥<br>
अद्यैवतस्यरौद्रस्यशरीरंमामकाःशराः।<br>
विधमिष्यन्तिभित्त्वातंमहाचापगुणच्युताः॥6.85.27॥<br>
सएवमुक्त्वाद्युतिमान्वचनंभ्रातुरग्रतः।<br>
सरावणिवधाकाङ्क्षीलक्ष्मणस्त्वरितोययौ॥6.85.28॥<br>
सोऽभिवाद्यगुरोःपादौकृत्वाचापिप्रदक्षिणम्।<br>
निकुम्भिलामभिययौचैत्यंरावणिपालितम्॥6.85.29॥<br>
विभीषणेनसहितोराजपुत्रःप्रतापवान्।<br>
कृतस्वस्त्ययनोभ्रात्रालक्ष्मणस्त्वरितोययौ॥6.85.30॥<br>
वानराणांसहस्रैस्तुहनुमान्बहुभिर्वृतः।<br>
विभीषणश्चसामात्यस्तदालक्ष्मणमन्वगात्॥6.85.31॥<br>
महताहरिसैन्येनसवेगमभिसंवृतः।<br>
ऋक्षराजबलंचैवददर्शपथिविष्ठितम्॥6.85.32॥<br>
सगत्वादूरमध्वानंसौमित्रिर्मित्रनन्दनः।<br>
राक्षसेन्द्रबलंदूरादपश्यद्व्यूहमास्थितम्॥6.85.33॥<br>
सतंप्राप्यधनुष्पाणिर्मायायोगमरिन्दमः।<br>
तस्थौब्रह्मविधानेनविजेतुंरघुनन्दनः॥6.85.34॥<br>
विभीषणेनसहितोराजपुत्रःप्रतापवान्।<br>
अङ्गदेनचवीरेणतथाऽनिलसुतेनच॥6.85.35॥<br>
विविधममलशस्त्रभास्वरंतद्ध्वजगहनंविपुलंमहारथैश्च।<br>
प्रतिभयतममप्रमेयवेगंतिमिरमिवद्विषतांबलंविवेश॥6.85.36॥</div></div><script>ac.playbackRate=0.5</script></body>
</html>