<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-092-Ravana_feels_distressed_over_his_son_s_death_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
रुधिरक्लिन्नगात्रस्तुलक्ष्मणःशुभलक्षणः।<br>
बभूवहृष्टस्तंहत्वाशक्रजेतारमाहवे॥6.92.1॥<br>
ततःसजाम्बवन्तंचहनुमन्तंचवीर्यवान्।<br>
सन्निहत्यमहातेजास्तांश्चसर्वान्वनौकसः॥6.92.2॥<br>
आजगामततस्तीव्रंयत्रसुग्रीवराघवौ।<br>
विभीषणमवष्टभ्यहनूमन्तंचलक्ष्मणः॥6.92.3॥<br>
ततोराममभिक्रम्यसौमित्रिरभिवाद्यच।<br>
तस्थौभ्रातृसमीपस्थइन्द्रस्येवबृहस्पतिः॥6.92.4॥<br>
निष्टनन्निवचागम्यराघवायमहात्मने।<br>
आचचक्षेतदावीरोघोरमिन्द्रजितोवधम्॥6.92.5॥<br>
रावणेस्तुशिरश्छिन्नंलक्ष्मणेनमहात्मना।<br>
न्यवेदयतरामायतदाहृष्टोविभीषणः॥6.92.6॥<br>
श्रुत्वैतत्तुमहावीर्योलक्ष्मणेनेन्द्रजिद्वधम्।<br>
प्रहर्षमतुलंलेभेरामोवाक्यमुवाचह॥6.92.7॥<br>
साधुलक्ष्मणतुष्टोऽस्मिकर्मणासुकृतंकृतम्।<br>
रावणेर्हिविनाशेनजितमित्युपधारय॥6.92.8॥<br>
सतंशिरस्युपाघ्रायलक्ष्मणंलक्ष्मिवर्धनम्।<br>
लज्जमानंबलात्स्नेहादङ्कमारोप्यवीर्यवान्॥6.92.9॥<br>
उपवेश्यतमुत्सङ्गेपरिष्वज्यावपीडितम्।<br>
भ्रातरंलक्ष्मणंस्निग्धंपुनःपुनरुदैक्षत॥6.92.10॥<br>
शल्यसम्पीडितंशस्तंनिश्वसन्तंतुलक्ष्मणम्।<br>
रामस्तुदुःखसन्तप्तस्तदानिश्वसितोभृशम्॥6.92.11॥<br>
मूर्ध्निचैनमुपाघ्रायभूयःसंस्पृश्यचत्वरन्।<br>
उवाचलक्ष्मणंवाक्यमाश्वस्यपुरुषर्षभः॥6.92.12॥<br>
अद्यमन्येहतेपुत्रेरावणंनिहतंयुधि।<br>
अद्याहंविजयीशत्रौहतेतस्मिन्दुरात्मनि॥6.92.13॥<br>
रावणस्यनृशंसस्यदिष्ट्यावीरत्वयारणे।<br>
छिन्नोहिदक्षिणोबाहुःसहितस्यव्यापश्रयः॥6.92.14॥<br>
विभीषणहनूमद्भयांकृतंकर्ममहद्रणे।<br>
अहोरात्रैस्त्रिभिर्वीरःकथञ्चिद्विनिपातितः॥6.92.15॥<br>
निरमित्रःकृतोऽस्म्यद्यनिर्यास्यतिहिरावणः।<br>
बलव्यूहेनमहताश्रुत्वापुत्रंनिपातितम्॥6.92.16॥<br>
तंपुत्रवधसन्तप्तंनिर्यान्तंराक्षसाधिपम्।<br>
बलेनावृत्यमहतानिहनिष्यामिदुर्जयम्॥6.92.17॥<br>
त्वयालक्ष्मणनाथेनसीताचपृथिवीचमे।<br>
नदुष्प्रापाहतेत्वद्यशक्रजेतरिचाहवे॥6.92.18॥<br>
सतंभ्रातरमाश्वास्यपरिष्वज्यचराघवः।<br>
रामःसुषेणंमुदितःसमाभाष्येदमब्रवीत्॥6.92.19॥<br>
सशल्योऽयंमहाप्राज्ञसौमित्रिर्मित्रवत्सलः।<br>
यथाभवतिसुस्वस्थस्तथात्वंसमुपाचर॥6.92.20॥<br>
विशल्यःक्रियतांक्षिप्रंसौमित्रिःसविभीषणः।<br>
ऋक्षवानरसैन्यानांशूराणांद्रुमयोधिनाम्॥6.92.21॥<br>
येचाप्यन्येऽत्रयुध्यन्तिसशल्याव्रणिनस्तथा।<br>
तेऽपिसर्वेप्रयत्नेनक्रियन्तांसुखिनस्त्वया॥6.92.22॥<br>
एवमुक्तस्तुरामेणमहात्माहरियूथपः।<br>
लक्ष्मणायददौनस्तःसुषेणःपरमौषधिम्॥6.92.23॥<br>
सतस्यागन्धमाघ्रायविशल्यःसमपद्यत।<br>
तथानिर्वेदनश्चैवसंरूढव्रणएवच॥6.92.24॥<br>
विभीषणमुखानांचसुहृदांराघवाज्ञया।<br>
सर्ववानरमुख्यानांचिकित्सांसतदाऽकरोत्॥6.92.25॥<br>
ततःप्रकृतिमापन्नोहृतशल्योगतव्यथः।<br>
सौमित्रिर्मुदितस्तत्रक्षणेनविगतज्वरः॥6.92.26॥<br>
तथैवरामःप्लवगाधिपस्तदाविभीषणश्चर्क्षपतिश्चजाम्बवान्।<br>
अवेक्ष्यसौमित्रिमरोगमुत्थितंमुदाससैन्याःसुचिरंजहर्षिरे॥6.92.27॥<br>
अपूजयत्कर्मसलक्ष्मणस्यसुदुष्करंदाशरथिर्महात्मा।<br>
हृष्टाबभूवुर्युधियूथपेन्द्रानिपातितंशक्रजितंनिशम्य॥6.92.28॥</div></div><script>ac.playbackRate=0.5</script></body>
</html>