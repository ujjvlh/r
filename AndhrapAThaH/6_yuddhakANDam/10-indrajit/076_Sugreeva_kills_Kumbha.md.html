<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-076-Sugreeva_kills_Kumbha_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
प्रवृत्तेसङ्कुलेतस्मिन्घोरेवीरजनक्षये।<br>
अङ्गदःकम्पनंवीरमाससादरणोत्सुकः॥6.76.1॥<br>
आहूयसोऽङ्गदंकोपात्ताडयामासवेगितः।<br>
गदयाकम्पनःपूर्वंसचचालभृशाहतः॥6.76.2॥<br>
ससञ्ज्ञांप्राप्यतेजस्वीचिक्षेपशिखरंगिरेः।<br>
अर्दितश्चप्रहारेणकम्पनःपतितोभुवि॥6.76.3॥<br>
ततस्तुकम्पनंदृष्ट्वाशोणिताक्षोहतंरणे।<br>
रथेनाभ्यपतत्क्षिप्रंतत्राङ्गदमभीतवत्॥6.76.4॥<br>
सोऽङ्गदंनिशितैर्बाणैस्तदाविव्याधवेगितः।<br>
शरीरदारणैस्तीक्ष्णैःकालाग्निसमविग्रहैः॥6.76.5॥<br>
क्षुरक्षुरप्रैर्नाराचैर्वत्सदन्तैःशिलीमुखैः।<br>
कर्णिशल्यविपाठैश्चबहुभिर्निशितैःशरैः॥6.76.6॥<br>
अङ्गदःप्रतिविद्धाङ्गोवालिपुत्रःप्रतापवान्।<br>
धनुरग्र्यंरथंबाणान्ममर्दतरसाबली॥6.76.7॥<br>
शोणिताक्षस्ततःक्षिप्रमसिचर्मसमाददे।<br>
उत्पपातदिवंक्रुद्धोवेगवानविचारयन्॥6.76.8॥<br>
तंक्षिप्रतरमाप्लुत्यपरामृश्याङ्गदोबली।<br>
करेणतस्यतंखड्गंसमाच्छिद्यननादच॥6.76.9॥<br>
तस्यांसफलकेखड्गंनिजघानततोऽङ्गदः।<br>
यज्ञोपवीतवच्चैनंचिच्छेदकपिकुञ्जरः॥6.76.10॥<br>
तंप्रगृह्यमहाखड्गंविनद्यचपुनःपुनः।<br>
वालिपुत्रोऽभिदुद्रावरणशीर्षेपरानरीन्॥6.76.11॥<br>
आयसींतुगदांवीरःप्रगृह्यकनकाङ्गदः।<br>
शोणिताक्षःसमाविध्यतमेवानुपपातह॥6.76.12॥<br>
प्रजङ्घसहितोवीरोयूपाक्षस्तुततोबली।<br>
रथेनाभिययौक्रुद्धोवालिपुत्रंमहाबलम्॥6.76.13॥<br>
तयोर्मध्येकपिश्रेष्ठःशोणिताक्षप्रजङ्घयोः।<br>
विशाखयोर्मध्यगतःपूर्णचन्द्रइवाभवत्॥6.76.14॥<br>
अङ्गदंपरिरक्षान्तौमैन्दोद्विविदएवच।<br>
तस्यतस्थातुरभ्याशेपरस्परदिदृक्षया॥6.76.15॥<br>
अभिपेतुर्महाकायाःप्रतियत्तामहाबलाः।<br>
राक्षसावानरान्रोषादसिचर्मगदाधराः॥6.76.16॥<br>
त्रयाणांवानरेन्द्राणांत्रिभीराक्षसपुङ्गवैः।<br>
संसक्तानांमहद्युद्धमभवद्रोमहर्षणम्॥6.76.17॥<br>
तेतुवृक्षान्समादायसम्प्रचिक्षिपुराहवे।<br>
खड्गेनप्रतिचिच्छेदतान्प्रजङ्घोमहाबलः॥6.76.18॥<br>
रथानश्वान्द्रुमैःशैलैस्तेप्रचिक्षिपुराहवे।<br>
शरौधैःप्रतिचिच्छेदतान्यूपाक्षोनिशाचरः॥6.76.19॥<br>
सृष्टान्द्विविदमैन्दाभ्यांद्रुमानुत्पाट्यवीर्यवान्।<br>
बभञ्जगदयामध्येशोणिताक्षःप्रतापवान्॥6.76.20॥<br>
उद्यम्यविपुलंखड्गंपरमर्मनिकृन्तनम्।<br>
प्रजङ्घोवालिपुत्रायअभिदुद्राववेगितः॥6.76.21॥<br>
तमभ्याशगतंदृष्ट्वावानरेन्द्रोमहाबलः।<br>
आजघानाश्वकर्णेनद्रुमेणातिबलस्तदा॥6.76.22॥<br>
बाहुंचास्यसनिस्त्रिंशमाजघानसमुष्टिना।<br>
वालिपुत्रस्यघातेनसपपातक्षितावसिः॥6.76.23॥<br>
तंदृष्ट्वापतितंभूमौखड्गमुत्पलसन्निभम्।<br>
मुष्टिंसंवर्तयामासवज्रकल्पंमहाबलः॥6.76.24॥<br>
ललाटेसमहावीर्यमङ्गदंवानरर्षभम्।<br>
आजघानमहातेजाःसमुहूर्तंचचालह॥6.76.25॥<br>
ससञ्ज्ञांप्राप्यतेजस्वीवालिपुत्रःप्रतापवान्।<br>
प्रजङ्घस्यशिरःकायात्खड्गेनापातयत्क्षितौ॥6.76.26॥<br>
सयूपाक्षोऽश्रुपूर्णाक्षःपितृव्येनिहतेरणे।<br>
अवरुह्यरथात्क्षिप्रंक्षीणेषुःखड्गमाददे॥6.76.27॥<br>
तमापतन्तंसम्प्रेक्ष्ययूपाक्षंद्विविदस्त्वरन्।<br>
आजघानोरसिक्रुद्धोजाग्राहचबलाद्बली॥6.76.28॥<br>
गृहीतंभ्रातरंदृष्ट्वाशोणिताक्षोमहाबलः।<br>
आजघानगदाग्रेणवक्षसिद्विविदंततः॥6.76.29॥<br>
सगदाभिहतस्तेनचचालचमहाबलः।<br>
उद्यतांचपुनस्तस्यजहारद्विविदोगदाम्॥6.76.30॥<br>
एतस्मिन्नन्तरेवीरोमैन्दोवानरयूथपः।<br>
यूपाक्षंताडयामासतलेनोरसिवीर्यवान्॥6.76.31॥<br>
तौशोणिताक्षयूपाक्षौप्लवङ्गाभ्यांतरस्विनौ।<br>
चक्रुतुःसमरेतीव्रमाकर्षोत्पाटनंभृशम्॥6.76.32॥<br>
द्विविदःशोणिताक्षंतुविददारनखैर्मुखे।<br>
निष्पिपेषचवगेनक्षितावाविध्यवीर्यवान्॥6.76.33॥<br>
यूपाक्षमपिसङ्क्रुद्धोमैन्दोवानरयूथपः।<br>
पीडयामासबाहुभ्यांसपपातहतःक्षितौ॥6.76.34॥<br>
हतप्रवीराव्यथिताराक्षसेन्द्रचमूस्तदा।<br>
जगामाभिमुखीसातुकुम्भकर्णसुतोयतः॥6.76.35॥<br>
आपतन्तींचवेगेनकुम्भस्तांसान्त्वयच्चमूम्॥6.76.36॥<br>
निपातितमहावीरांदृष्ट्वारक्षश्चमूंततः।<br>
कुम्भःप्रचक्रेतेजस्वीरणेकर्मसुदुष्करम्॥6.76.37॥<br>
सधनुर्धन्विनांश्रेष्ठःप्रगृह्यसुसमाहितः।<br>
मुमोचाशीविषप्रख्यान्शरान्देहविदारणान्॥6.76.38॥<br>
तस्यतच्छुशुभेभूयःसशरंधनुरुत्तमम्।<br>
विद्युदैरावतार्चिष्माद्द्वितीयेन्द्रधनुर्यथा॥6.76.39॥<br>
आकर्णाकृष्टमुक्तेनजघानद्विविदंतदा।<br>
तेनहाटकपुङ्खेनपत्रिणापत्रवाससा॥6.76.40॥<br>
सहसाऽभिहतस्तेनविप्रमुक्तपदःस्फुरन्।<br>
निपपाताद्रिकूटाभोविह्वलःप्लवगोत्तमः॥6.76.41॥<br>
मैन्दस्तुभ्रातरंदृष्ट्वाभग्नंतत्रमहाहवे।<br>
अभिदुद्राववेगेनप्रगृह्यमहतींशिलाम्॥6.76.42॥<br>
तांशिलांतुप्रचिक्षेपराक्षसायमहाबलः।<br>
बिभेदतांशिलांकुम्भःप्रसन्नैःपञ्चभिःशरैः॥6.76.43॥<br>
सन्धायचान्यंसुमुखंशरमासीविषोपमम्।<br>
आजघानमहातेजावक्षसिद्विविदाग्रजम्॥6.76.44॥<br>
सतुतेनप्रहारेणमैन्दोवानरयूथपः।<br>
मर्मण्यभिहतस्तेनपपातभुविमूर्च्छितः॥6.76.45॥<br>
अङ्गदोमातुलौदृष्ट्वापतितौतुमहाबलौ।<br>
अभिदुद्राववेगेनकुम्भमद्युतकार्मुकम्॥6.76.46॥<br>
तमापतन्तंविव्याधकुम्भःपञ्चभिरायसैः।<br>
त्रिभिश्चान्यैःशितैर्बाणैर्मातङ्गमिवतोमरैः॥6.76.47॥<br>
सोऽङ्गदंविविधैर्बाणैःकुम्भोविव्याधवीर्यवान्।<br>
अकुण्ठधारैर्निशितैस्तीक्ष्णैःकनकभूषणैः॥6.76.48॥<br>
अङ्गदःप्रतिविद्धाङ्गोवालिपुत्रोनकम्पते।<br>
शिलापादपवर्षाणितस्यमूर्ध्निववर्षह॥6.76.49॥<br>
सप्रचिच्छेदतान्सर्वान्बिभेदचपुनःशिलाः।<br>
कुम्भकर्णात्मजःश्रीमान्वालिपुत्रसमीरितान्॥6.76.50॥<br>
भ्रुवोर्विव्याधबाणाभ्यामुल्काभ्यामिवकुञ्जरम्।<br>
तस्यसुस्रावरुधिरंपिहितेचास्यलोचने॥6.76.51॥<br>
अङ्गदःपाणिनानेत्रेपिधायरुधिरोक्षिते।<br>
सालमासन्नमेकेनपरिजग्राहपाणिना॥6.76.52॥<br>
सम्पीड्यचोरसिस्कन्धंकरेणाभिनिवेश्यच।<br>
किञ्चिदभ्यवनम्यैनमुन्ममाथयथागजः॥6.76.53॥<br>
तमिन्द्रकेतुप्रतिमंवृक्षंमन्दरसन्निभम्।<br>
समुत्सृजन्तंवेगेनपश्यतांसर्वरक्षसाम्॥6.76.54॥<br>
सबिभेदशितैर्बाणैःसप्तभिःकायभेदनैः॥6.76.55॥<br>
अङ्गदोविव्यथेऽभीक्ष्णंससादचमुमोहच॥6.76.56॥<br>
अङ्गदंव्यथितंदृष्ट्वासीदन्तमिवसागरे।<br>
दुरासदंहरिश्रेष्ठंरामायन्येन्यवेदयन्॥6.76.57॥<br>
रामस्तुव्यथितंश्रुत्वावालिपुत्रंरणाजिरे।<br>
व्यादिदेशहरिश्रेष्ठान्जाम्बवत्प्रमुखांस्ततः॥6.76.58॥<br>
तेतुवानरशार्दूलाःश्रुत्वारामस्यशासनम्।<br>
अभिपेतुःसुसङ्क्रुद्धाःकुम्भमुद्यतकार्मुकम्॥6.76.59॥<br>
ततोद्रुमशिलाहस्ताःकोपसंरक्तलोचनाः।<br>
रिरक्षिषन्तोऽभ्यपतन्नङ्गदंवानरर्षभाः॥6.76.60॥<br>
जाम्बवांश्चसुषेणश्चवेगदर्शीचवानरः।<br>
कुम्भकर्णात्मजंवीरंक्रुद्धाःसमभिदुद्रुवुः॥6.76.61॥<br>
समीक्ष्यापततस्तांस्तुवानरेन्द्रान्महाबलान्।<br>
आववारशरौघेणनगेनेवजलाशयम्॥6.76.62॥<br>
तस्यबाणपथंप्राप्यनशोकुरतिवर्तितुम्।<br>
वानरेन्द्रामहात्मानोवेलामिवमहोदधिः॥6.76.63॥<br>
तांस्तुदृष्ट्वाहरिगणान्शरवृष्टिबिरर्दितान्।<br>
अङ्गदंपृष्ठतःकृत्वाभ्रातृजंप्लवगेश्वरः॥6.76.64॥<br>
अबिदुद्राववेगेनसुग्रीवःकुम्भमाहवे।<br>
शैलसानुचरंनागंवेगवानिवकेसरी॥6.76.65॥<br>
उत्पाट्यचमहाशैलानश्वकर्णान्धवान्बहून्।<br>
अन्यांश्चविविधान्वृक्षांश्चिक्षेपचमहाबलः॥6.76.66॥<br>
तांछादयन्तीमाकाशंवृक्षवृष्टिंदुरासदाम्।<br>
कुम्भकर्णात्मजःशीघ्रंचिच्छेदनिशितैःशरैः॥6.76.67॥<br>
अभिलक्षेणतीव्रेणकुम्भेननिशितैःशरैः।<br>
आचितास्तेद्रुमारेजुर्यथाघोराःशतघ्नयः॥6.76.68॥<br>
द्रुमवर्षंतुतच्छिन्नंदृष्ट्वाकुम्भेनवीर्यवान्।<br>
वानराधिपतिःश्रीमान्महासत्त्वोनविव्यथे॥6.76.69॥<br>
निर्भिद्यमानःसहसासहमानश्चतान्शरान्।<br>
कुम्भस्यधनुराक्षिप्यबभञ्जेन्द्रधनुष्प्रभम्॥6.76.70॥<br>
अवप्लुत्यततःशीघ्रंकृत्वाकर्मसुदुष्करम्।<br>
अब्रवीत्कुपितःकुम्भंभग्नशृङ्गमिवद्विपम्॥6.76.71॥<br>
निकुम्भाग्रजवीर्यंतेबाणवेगवदद्भुतम्।<br>
सन्नतिश्चप्रभावश्चतववारावणस्यवा॥6.76.72॥<br>
प्रह्लादबलिवृत्रघ्नकुबेवरुणोपम।<br>
एकस्त्वमनुजातोऽसिपितरंबलवृत्ततः॥6.76.73॥<br>
त्वामेवैकंमहाबाहुंचापहस्तमरिन्दमम्।<br>
त्रिदशानातिवर्तन्तेजितेन्द्रियमिवाधयः॥6.76.74॥<br>
विक्रमस्वमहाबुद्धेकर्माणिममपश्यतः॥6.76.75॥<br>
वरदानात्पितृव्यस्तेसहतेदेवदानवान्।<br>
कुम्भकर्णस्तुवीर्येणसहतेचसुरासुरान्॥6.76.76॥<br>
धनुषीन्द्रजितस्तुल्यःप्रतापेरावणस्यच।<br>
त्वमद्यरक्षसांलोकेश्रेष्ठोऽसिबलवीर्यतः॥6.76.77॥<br>
महाविमर्दंसमरेमयासहतवाद्भुतम्।<br>
अद्यभूतानिपश्यन्तुशक्रशम्बरयोरिव॥6.76.78॥<br>
कृतमप्रतिमंकर्मदर्शितंचास्त्रकौशलम्।<br>
पातिताहरिवीराश्चत्वयावैभीमविक्रमाः॥6.76.79॥<br>
उपालम्भभयाच्चापिनासिवीरमयाहतः।<br>
कृतकर्मापरिश्रान्तोविश्रान्तःपश्यमेबलम्॥6.76.80॥<br>
अग्नेराज्याहुतस्येवतेजस्तस्याभ्यवर्धत।<br>
ततःकुम्भस्तुसुग्रीवंबाहुभ्यांजगृहेतदा॥6.76.81॥<br>
अन्योन्यगात्रग्रथितौकर्षन्तावितरेतरम्।<br>
सधूमांमुखतोज्वालांविसृजन्तौपरिश्रमात्॥6.76.82॥<br>
तयोःपादाभिघाताच्चनिमग्नाचाभवन्मही।<br>
व्याघूर्णिततरङ्गश्चचुक्षुभेवरुणालयः॥6.76.83॥<br>
ततःकुम्भंसमुत्क्षिप्यसुग्रीवोलवणाम्भसि।<br>
पातयामासवेगेनदर्शयन्नुदधेस्तलम्॥6.76.84॥<br>
ततःकुम्भनिपातेनजलराशिःसमुत्थितः।<br>
विन्ध्यमन्दरसङ्काशोविससर्पसमन्ततः॥6.76.85॥<br>
ततःकुम्भःसमुत्पत्यसुग्रीवमभिपत्यच।<br>
आजघानोरसिक्रुद्धोवज्रवेगेनमुष्टिना॥6.76.86॥<br>
तस्यचर्मचपुस्फोटबहुसुस्रावशोणितम्।<br>
सचमुष्टिर्महावेगःप्रतिजघ्नेऽस्थिमण्डले॥6.76.87॥<br>
तदावेगेनतत्रासीत्तेजःप्रज्वलितंमुहुः।<br>
वज्रनिष्पेषसञ्जाताज्वालामेरौयथागिरौ॥6.76.88॥<br>
सतत्राभिहतस्तेनसुग्रीवोवानरर्षभः।<br>
मुष्टिंसंवर्तयामासवज्रकल्पंमहाबलः॥6.76.89॥<br>
अर्चिस्सहस्रविकचंरविमण्डलसप्रभम्।<br>
समुष्टिंपातयामासकुम्भस्योरसिवीर्यवान्॥6.76.90॥<br>
सतुतेनप्रहारेणविह्वलोभृशताडितः।<br>
निपपाततदाकुम्भोगतार्चिरिवपावकः॥6.76.91॥<br>
मुष्टिनाऽभिहतस्तेननिपपाताशुराक्षसः।<br>
लोहिताङ्गइवाकाशाद्दीप्तरश्मिर्यदृच्छया॥6.76.92॥<br>
कुम्भस्यपततोरूपंभग्नस्योरसिमुष्टिना।<br>
बभौरुद्राभिपन्नस्ययथारूपंगवांपतेः॥6.76.93॥<br>
तस्मिन्हतेभीमपराक्रमेणप्लवङ्गमानामृषभेणयुद्धे।<br>
महीसशैलासवनाचचालभयंचरक्षांस्यधिकंविवेश॥6.76.94॥</div></div><script>ac.playbackRate=0.5</script></body>
</html>