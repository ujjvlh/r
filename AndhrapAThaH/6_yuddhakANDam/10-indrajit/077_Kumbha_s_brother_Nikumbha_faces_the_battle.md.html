<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-077-Kumbha_s_brother,_Nikumbha_faces_the_battle_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
निकुम्भोभ्रातरंदृष्ट्वासुग्रीवेणनिपातितम्।<br>
प्रदहन्निवकोपेनवानरेन्द्रमवैक्षत॥6.77.1॥<br>
ततःस्रग्दामसन्नद्धंदत्तपञ्चाङ्गुलंशुभम्।<br>
आददेपरिघंवीरोनगेन्द्रशिखरोपमम्॥6.77.2॥<br>
हेमपट्टपरिक्षिप्तंवज्रविद्रुमभूषितम्।<br>
यमदण्डोपमंभीमंरक्षसांभयनाशनम्॥6.77.3॥<br>
तमाविध्यमहातेजाःशक्रध्वजसमंतदा।<br>
विननादविवृत्तास्योनिकुम्भोभीमविक्रमः॥6.77.4॥<br>
उरोगतेननिष्केणभुजस्थैरङ्गदैरपि।<br>
कुण्डलाभ्यांचचित्राभ्यांमालयाचविचित्रया॥6.77.5॥<br>
निकुम्भोभूषणैर्भातितेनस्मपरिघेणच।<br>
यथेन्द्रधनुषामेघःसविद्युत्स्तनयित्नुमान्॥6.77.6॥<br>
परिघाग्रेणपुस्फोटवातग्रन्थिर्महात्मनः।<br>
प्रजज्वालसघोषश्चविधूमइवपावकः॥6.77.7॥<br>
नगर्याविटपावत्यागन्धर्वभवनोत्तमैः।<br>
सहचैवामरावत्यासर्वैश्चभवनैःसह॥6.77.8॥<br>
सतारग्रहनक्षत्रंसचन्द्रंसमहाग्रहम्।<br>
निकुम्भपरिघाघूर्णंभ्रमतीवनभस्स्थलम्॥6.77.9॥<br>
दुरासदश्चसञ्जज्ञेपरिघाभरणप्रभः।<br>
कपीनांसनिकुम्भाग्निर्युगान्ताग्निरिवोत्थितः॥6.77.10॥<br>
राक्षसावानराश्चापिनशेकुःस्पन्दितुंभयात्।<br>
हनुमांस्तुविवृत्योरस्तस्थौप्रमुखतोबली॥6.77.11॥<br>
परिघोपमबाहुस्तुपरिघंभास्करप्रभम्।<br>
बलीबलवतस्तस्यपातयामासवक्षसि॥6.77.12॥<br>
स्थिरेतस्योरसिव्यूढेपरिघःशतधाकृतः।<br>
विशीर्यमाणःसहसाउल्काशतमिवाम्बरे॥6.77.13॥<br>
सतुतेनप्रहारेणविचचालमहाकपिः।<br>
परिघेणसमाधूतोयथाभूमिचलेऽचलः॥6.77.14॥<br>
सतदाऽभिहतस्तेनहनुमान्प्लवगोत्तमः।<br>
मुष्टिंसंवर्तयामासबलेनातिमहाबलः॥6.77.15॥<br>
तमुद्यम्यमहातेजानिकुम्भोरसिवीर्यवान्।<br>
अभिचिक्षेपवेगेनवेगवान्वायुविक्रमः॥6.77.16॥<br>
ततःपुस्फोटचर्मास्यप्रसुस्रावचशोणितम्।<br>
मुष्टिनातेनसञ्जज्ञेज्वालाविद्युदिवोत्थिता॥6.77.17॥<br>
सतुतेनप्रहारेणनिकुम्भोविचचालह।<br>
स्वस्थश्चापिनिजग्राहहनुमन्तंमहाबलम्॥6.77.18॥<br>
विचुक्रुशुस्तदासङ्ख्येभीमंलङ्कानिवासिनः।<br>
निकुम्भेनोद्यतंदृष्ट्वाहनुमन्तंमहाबलम्॥6.77.19॥<br>
सतदाह्रियमाणोऽपिकुम्भकर्णात्मजेनह।<br>
आजघानानिलसुतोवज्रकल्पेनमुष्टिना॥6.77.20॥<br>
आत्मानंमोचयित्वाऽथक्षितावभ्यवपद्यत।<br>
हनुमानुन्ममाथाशुनिकुम्भंमारुतात्मजः॥6.77.21॥<br>
निक्षिप्यपरमायत्तोनिकुम्भंनिष्पिपेषह।<br>
उत्पत्यचास्यवेगेनपपातोरसिवीर्यवान्॥6.77.22॥<br>
परिगृह्यचबाहुभ्यांपरिवृत्यशिरोधराम्।<br>
उत्पाटयामासशिरोभैरवंनदतोमहत्॥6.77.23॥<br>
अथविनदतिसादितेनिकुम्भेपवनसुतेनरणेबभूवयुद्धम्।<br>
दशरथसुतराक्षसेन्द्रसून्वोर्भृशतरमागतरोषयोःसुभीमम्॥6.77.24॥<br>
व्यपेतेतुजीवेनिकुम्भस्यहृष्टाविनेदुःप्लवङ्गादिशःसस्वनुश्च।<br>
चचालेवचोर्वीपफालेवचद्यौर्भयंराक्षसानांबलंचाविवेश॥6.77.25॥</div></div><script>ac.playbackRate=0.5+parseInt(slider.value)/200</script></body>
</html>