<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-081-Indrajit_places_illusory_live_image_of_Seetha_0.mp3" type="audio/mpeg"></audio><br>
<br>
विज्ञायतुमनस्तस्यराघवस्यमहात्मनः।<br>
सन्निवृत्याहवात्तस्मात्संविवेशपुरंततः॥6.81.1॥<br>
सोऽनुस्मृत्यवधंतेषांराक्षसानांतरस्विनाम्।<br>
क्रोधताम्रेक्षणःशूरोनिर्जगाममहाद्युतिः॥6.81.2॥<br>
सपश्चिमेनद्वारेणनिर्ययौराक्षसैर्वृतः।<br>
इन्द्रजित्तुमहावीर्यःपौलस्त्योदेवकण्टकः॥6.81.3॥<br>
इन्द्रजित्तुततोदृष्ट्वाभ्रातरौरामलक्ष्मणौ।<br>
रणायाभ्युद्यतौवीरौमायांप्रादुष्करोत्तदा॥6.81.4॥<br>
इन्द्रजित्तुरथेस्थाप्यसीतांमायामयींततः।<br>
बलेनमहताऽऽवृत्यतस्यावधमरोचयत्॥6.81.5॥<br>
मोहनार्थंतुसर्वेषांबुद्धिंकृत्वासुदुर्मतिः।<br>
हन्तुंसीतांव्यवसितोवानराभिमुखोययौ॥6.81.6॥<br>
तंदृष्ट्वात्वभिनिर्यान्तंनगर्याःकाननौकसः।<br>
उत्पेतुरभिसङ्क्रुद्धाःशिलाहस्तायुयुत्सवः॥6.81.7॥<br>
हनुमान्पुरतस्तेषांजगामकपिकुञ्जरः।<br>
प्रगृह्यसुमहच्छृङ्गंपर्वतस्यदुरासदम्॥6.81.8॥<br>
सददर्शहतानन्दांसीतामिन्द्रजितोरथे।<br>
एकवेणीधरांदीनामुपवासकृशाननाम्॥6.81.9॥<br>
परिक्लिष्टैकवसनाममृजांराघवप्रियाम्।<br>
रजोमलाभ्यामालिप्तैःसर्वगात्रैर्वरस्त्रियम्॥6.81.10॥<br>
तांनिरीक्ष्यमुहूर्तंतुमैथिलीत्यध्यवस्यतु।<br>
बभूवाचिरदृष्टाहितेनसाजनकात्मजा॥6.81.11॥<br>
तांदीनांमलदिग्धाङ्गींरथस्थांदृश्यमैथिलीम्।<br>
बाष्पपर्याकुलमुखोहनुमान्व्यथितोऽभवत्॥6.81.12॥<br>
सीतांरथस्थितांदृष्ट्वाराक्षसेन्द्रसुताश्रिताम्।<br>
किंसमर्थितमस्येतिचिन्तयन्समहाकपिः॥6.81.13॥<br>
सहतैर्वानरश्रेष्ठैरभ्यधावतरावणिम्॥6.81.14॥<br>
तद्वानरबलंदृष्ट्वारावणिःक्रोधमूर्च्छितः।<br>
कृत्वाविकोशंनिस्त्रिंशंमूर्ध्निसीतांपरामृशत्॥6.81.15॥<br>
तांस्त्रियंपश्यतांतेषांताडयामासरावणिः।<br>
क्रोशन्तींरामरामेतिमाययायोजितांरथे॥6.81.16॥<br>
गृहीतमूर्धजांदृष्ट्वाहनुमान्दैन्यमागतः।<br>
शोकजंवारिनैत्राभ्यामसृजन्मारुतात्मजः॥6.81.17॥<br>
तांदृष्ट्वाचारुसर्वाङ्गींरामस्यमहिषींप्रियाम्।<br>
अब्रवीत्परुषंवाक्यंक्रोधाद्रक्षोधिपात्मजम्॥6.81.18॥<br>
दुरात्मन्नात्मनाशायकेशपक्षेपरामृशः।<br>
ब्रह्मर्षीणांकुलेजातोराक्षसींयोनिमाश्रितः॥6.81.19॥<br>
धिक्त्वांपापसमाचारंयस्यतेमतिरीदृशी॥6.81.20॥<br>
नृशंसानार्यदुर्वृत्तक्षुद्रपापपराक्रम।<br>
अनार्यस्येदृशंकर्मघृणातेनास्तिनिर्घृण॥6.81.21॥<br>
च्युतागृहाच्चराज्याच्चरामहस्ताच्चमैथिली।<br>
किंतवैषाऽपराद्धाहियदेनांहन्तुमिच्छसि॥6.81.22॥<br>
सीतांचहत्वानचिरंजीविष्यसिकथञ्चन।<br>
वधार्हकर्मणाऽनेनममहस्तगतोह्यसि॥6.81.23॥<br>
येचस्त्रीघातिनांलोकालोकवध्येषुकुत्सिताः।<br>
इहजिवितमुत्सृज्यप्रेत्यतान्प्रतिपत्स्यसे॥6.81.24॥<br>
इतिब्रुवाणोहनुमान्सायुधैर्हरिभिर्वृतः।<br>
अभ्यधावतसङ्क्रुद्धोराक्षसेन्द्रसुतंप्रति॥6.81.25॥<br>
आपतन्तंमहावीर्यंतदनीकंवनौकसाम्।<br>
रक्षसांभीमवेगानामनीकंतुन्यवारयत्॥6.81.26॥<br>
सतांबाणसहस्रेणविक्षोभ्यहरिवाहिनीम्।<br>
हरिश्रेष्ठंहनूमन्तमिन्द्रजित्प्रत्युवाचह॥6.81.27॥<br>
सुग्रीवस्त्वंचरामश्चयन्निमित्तमिहागताः।<br>
तांहनिष्यामिवैदेहीमद्यैवतवपश्यतः॥6.81.28॥<br>
इमांहत्वाततोरामंलक्ष्मणंत्वांचवानर।<br>
सुग्रीवंचवधिष्यामितंचानार्यंविभीषणम्॥6.81.29॥<br>
नहन्तव्याःस्त्रियश्चेतियद्ब्रवीषिप्लवङ्गम।<br>
पीडाकरममित्राणांयत्स्यात्कर्तव्यमेवतत्॥6.81.30॥<br>
तमेवमुक्त्वारुदतींसीतांमायामयींतदा।<br>
शितधारेणखड्गेननिजघानेन्द्रजित्स्वयम्॥6.81.31॥<br>
सापृथिव्यांपृथुश्रोणीपपातप्रियदर्शना।<br>
तामिन्द्रजित्स्वयंहत्वाहनुमन्तमुवाचह॥6.81.32॥<br>
मयारामस्यपश्येमांकोपेनचनिषूदिताम्।<br>
एषाविशस्तावैदेहीविफलोवःपरिश्रमः॥6.81.33॥<br>
ततःखड्गेनमहताहत्वातामिन्द्रिजित्स्वयम्।<br>
हृष्टःसरथमास्थायविननादमहास्वनम्॥6.81.34॥<br>
वानराःशुश्रुवुःशब्दमदूरेप्रत्यवस्थिताः।<br>
व्यादितास्यस्यनदतस्तहुर्गंसंश्रितस्यच॥6.81.35॥<br>
तथातुसीतांविनिहत्यदुर्मतिःप्रहृष्टचेताःसबभूवरावणिः।<br>
तंहृष्टरूपंसमुदीक्ष्यवानराविषण्णरूपाःसहसाप्रदुद्रुवुः॥6.81.36॥<script>ac.playbackRate=0.5</script>