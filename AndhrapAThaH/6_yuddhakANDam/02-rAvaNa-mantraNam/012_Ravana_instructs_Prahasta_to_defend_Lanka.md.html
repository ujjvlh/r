<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-012-Ravana_instructs_Prahasta_to_defend_Lanka.mp3" type="audio/mpeg"></audio><br>
<br>
सतांपरिषदंकृत्स्नांसमीक्ष्यसमितिञ्जयः।<br>
प्रचोदयामासतदाप्रहस्तंवाहिनीपतिम्॥6.12.1॥<br>
सेनापतेयथातेस्युःकृतविद्याश्चतुर्विधाः।<br>
योधानधिकरक्षायांतथाव्यादेष्टुमर्हसि॥6.12.2॥<br>
सप्रहस्तःप्रणीतात्माचिकीर्षन्राजशासनम्।<br>
विनिक्षिपद्बलंसर्वंबहिरन्तश्चमन्दिरे॥6.12.3॥<br>
ततोविनिक्षिप्यबलंपृथङ्नगरगुप्तये।<br>
प्रहस्तःप्रमुखेराज्ञोनिषसादजगादच॥6.12.4॥<br>
निहितंबहिरन्तश्चबलंबलवतस्तव।<br>
कुरुष्वाविमनाःक्षिप्रंयदभिप्रेतमस्तुते॥6.12.5॥<br>
प्रहस्तस्यवचःश्रुत्वाराजाराज्यहितेरतः।<br>
सुखेप्सुःसुहृदांमध्येव्याजहारसरावणः॥6.12.6॥<br>
प्रियाप्रियेसुखंदुःखंलाभालाभौहिताहिते।<br>
धर्मकामार्थकृच्छ्रेषुयूयमर्हथवेदितुम्॥6.12.7॥<br>
सर्वकृत्यानियुष्माभिःसमारब्धानिसर्वदा।<br>
मन्त्रकर्मनियुक्तानिनजातुविफलानिमे॥6.12.8॥<br>
ससोमग्रहनक्षत्रैर्मरुद्भिरिववासवः।<br>
भवद्भिरहमत्यर्थंवृतःश्रियमवाप्नुयाम्॥6.12.9॥<br>
अहंतुखलुसर्वान्वःसमर्थयितुमुद्यतः।<br>
कुम्भकर्णस्यतुस्वप्नान्नेममर्थमचोदयम्॥6.12.10॥<br>
अयंहिसुप्तःषण्मासान्कुम्भकर्णोमहाबलः।<br>
सर्वशस्त्रभृतांमुख्यःसइदानींसमुत्थितः॥6.12.11॥<br>
इयंचदण्डकारण्याद्रामस्यमहीषीप्रिया।<br>
रक्षोभिश्चरिताद्देशादानीताजनकात्मजा॥6.12.12॥<br>
सामेनशय्यामारोढुमिच्छत्यलसगामिनी।<br>
त्रिषुलोकेषुचान्यामेनसीतासदृशीमता॥6.12.13॥<br>
तनुमध्यापृथुश्रोणीशारदेन्दुनिभानना।<br>
हेमबिम्बनिभासौम्यामायेवमयनिर्मिता॥6.12.14॥<br>
सुलोहिततलौश्लक्ष्णौचरणौसुप्रतिष्ठितौ।<br>
दृष्ट्वाताम्रनखौतस्यादीप्यतेमेशरीरजः॥6.12.15॥<br>
हुताग्रेरर्चिसङ्काशामेनांसौरीमिवप्रभाम्॥6.12.16॥<br>
उन्नसंवदनंवल्गुविपुलंचारुलोचनम्।<br>
पश्यंस्तदावशस्तस्याःकामस्यवशमेयिवान्॥6.12.17॥<br>
क्रोधहर्षसमानेनदुर्वर्णकरणेनच।<br>
शोकसन्तापनित्येनकामेनकलुषीकृतः॥6.12.18॥<br>
सातुसंवत्सरंकालंमामयाचत्भामिनी।<br>
प्रतीक्षमाणाभर्तारंराममायतलोचना॥6.12.19॥<br>
तन्मयाचारुनेत्रायाःप्रतिज्ञातंवचःशुभम्।<br>
श्रान्तोऽहंसततंकामाद्यातोहयइवाध्वनि॥6.12.20॥<br>
कथंसागरमक्षोभ्यमुत्तरन्तिवनौकसः।<br>
बहुसत्त्वझषाकीर्णंतौवादशरथात्मजौ॥6.12.21॥<br>
अथवाकपिनैकेनकृतंनःकदनंमहत्।<br>
दुर्ज्ञेयाःकार्यगतयोब्रूतयस्ययथामतिः॥6.12.22॥<br>
तदादेवासुरेयुद्धेयुष्माभिःसहितोऽजयम्।<br>
तेमेभवन्तश्चतथासुग्रीवप्रमुखान्हरीन्॥6.12.23॥<br>
परेपारेसमुद्रस्यपुरस्कृत्यनृपात्मजौ।<br>
सीतायाःपदवींप्राप्तौसम्प्राप्तौवरुणालयम्॥6.12.24॥<br>
अदेयाचयथासीतावध्यौदशरथात्मजौ।<br>
भवद्भिर्मन्त्र्यतांमन्त्रःसुनीतंचाभिधीयताम्॥6.12.25॥<br>
नहिशक्तिंप्रपश्यामिजगत्यन्यस्यकस्यचित्।<br>
सागरंवानरैस्तीर्त्वानिश्चयेनजयोमम॥6.12.26॥<br>
तस्यकामपरीतस्यनिशम्यपरिदेवितम्।<br>
कुम्भकर्णःप्रचुक्रोधवचनंचेदमब्रवीत्॥6.12.27॥<br>
यदातुरामस्यसलक्ष्मणस्यप्रसह्यसीताखलुसाइहाहृता।<br>
सकृत्समीक्ष्यैवसुनिश्चितंतदाभजेतचित्तंयमुनेवयामुनम्॥6.12.28॥<br>
सर्वमेतन्महाराजकृतमप्रतिमंतव।<br>
विधीयेतसहास्माभिरादावेवास्यकर्मणः॥6.12.29॥<br>
न्यायेनराजकार्याणियःकरोतिदशानन।<br>
नससन्तप्यतेपश्चान्निश्चितार्थमतिर्नृपः॥6.12.30॥<br>
अनुपायेनकर्माणिविपरीतानियानिच।<br>
क्रियमाणानिदुष्यन्तिहवींष्यप्रयतेष्विव॥6.12.31॥<br>
यःपश्चात्पूर्वकार्याणिकर्माण्यभिचिकीर्षति।<br>
पूर्वंचापरकार्याणिनसवेदनयानयौ॥6.12.32॥<br>
चपलस्यतुकृत्येषुप्रसमीक्ष्याधिकंबलम्।<br>
क्षिप्रमन्येप्रपद्यन्तेक्रौञ्चस्यखमिवद्विजाः॥6.12.33॥<br>
त्वयेदंमहदारब्धंकार्यमप्रतिचिन्तितम्।<br>
दिष्ट्यात्वांनावधीद्रामोविषमिश्रमिवामिषम्॥6.12.34॥<br>
तस्मात्त्वयासमारब्धंकर्मह्यप्रतिमंपरैः।<br>
अहंसमीकरिष्यामिहत्वाशत्रूंस्तवानघ॥6.12.35॥<br>
यदिशक्रविवस्वन्तौयदिपावकमारुतौ।<br>
तावहंयोधयिष्यामिकुबेरवरुणावपि॥6.12.36॥<br>
गिरिमात्रशरीरस्यमहापरिघयोधिनः।<br>
नर्दतस्तीक्ष्णदंष्ट्रस्यबिभियाद्वैपुरन्दरः॥6.12.37॥<br>
पुनर्मांसद्वितीयेनशरेणनिहनिष्यति।<br>
ततोऽहंतस्यपास्यामिरुधिरंकाममाश्वस॥6.12.38॥<br>
वधेनवैदाशरथेःसुखावहंजयंतवाहर्तुमहंयतिष्ये।<br>
हत्वाचरामंसहलक्ष्मणेनखादामिसर्वान्हरियूथमुख्यान्॥6.12.39॥<br>
रमस्वकामंपिबचाग्र्यवारुणींकुरुष्वकार्याणिहितानिविज्वरः।<br>
मयातुरामेगमितेयमक्षयंचिरायसीतावशगाभविष्यति॥6.12.40॥<script>ac.playbackRate=0.5</script>