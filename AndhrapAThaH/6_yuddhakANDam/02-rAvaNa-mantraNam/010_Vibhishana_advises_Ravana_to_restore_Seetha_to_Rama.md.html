<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-010-Vibhishana_advises_Ravana_to_restore_Seetha_to_Rama.mp3" type="audio/mpeg"></audio><br>
<br>
ततःप्रत्युषसिप्राप्तेप्राप्तधर्मार्थनिश्चयः।<br>
राक्षसाधिपतेर्वेश्मभीमकर्माविभीषणः॥6.10.1॥<br>
शैलाग्रचयसङ्काशंशैलशृङ्गमिवोन्नतम्।<br>
सुविभक्तमहाकक्ष्यंमहाजनपरिग्रहम्॥6.10.2॥<br>
मतिमद्भिर्महामात्रैरनुरक्तैरधिष्ठितम्।<br>
राक्षसैश्चाप्तपर्याप्तैःसर्वतःपरिरक्षितम्॥6.10.3॥<br>
मत्तमातङ्गनिश्वासैर्व्याकुलीकृतमारुतम्।<br>
शङ्खघोषमहाघोषंतूर्यनादानुनादितम्॥6.10.4॥<br>
प्रमदाजनसम्बाधंप्रजल्पितमहापथम्।<br>
तप्तकाञ्चननिर्यूहंभूषणोत्तमभूषितम्॥6.10.5॥<br>
गन्धर्वाणामिवावासमालयंमरुतामिव।<br>
रत्नसञ्चयसम्बाधंभवनंभोगिनामिव॥6.10.6॥<br>
तंमहाभ्रमिवादित्यस्तेजोविस्तृतरश्मि(मा)वान्।<br>
अग्रजस्यालयंवीरःप्रविवेशमहाद्युतिः॥6.10.7॥<br>
पुण्यान्पुण्याहघोषांश्चवेदविद्भिरुदाहृतान्।<br>
शुश्रावसुमहातेजाभ्रातुर्विजयसंश्रितान्॥6.10.8॥<br>
पूजितान्दधिपात्रैश्चसर्पिर्भिःसुमनोक्षतैः।<br>
मन्त्रवैदविदोविप्रान्ददर्शसुमहाबलः॥6.10.9॥<br>
सपूज्यमानोरक्षोभिर्दीप्यमानःस्वतेजसा।<br>
आसनस्थंमहावाहुर्ववन्देधनदानुजम्॥6.10.10॥<br>
सराजदृष्टिसम्पन्नमासनंहेमभूषितम्।<br>
जगामसमुदाचारंप्रयुज्याचारकोविदः॥6.10.11॥<br>
सरावणंमहात्मानंविजनेमन्त्रिसन्निधौ।<br>
उवाचहितमत्यर्थंवचनंहेतुनिश्चितम्॥6.10.12॥<br>
प्रसाद्यभ्रातरंज्येष्ठंसान्त्वेनोपस्थितक्रमः।<br>
देशकालार्थसंवादीदृष्टलोकपरावरः॥6.10.13॥<br>
यदाप्रभृतिवैदेहीसम्प्राप्तेमांपुरींतव।<br>
तदाप्रभृतिदृश्यन्तेनिमित्तान्यशुभानिनः॥6.10.14॥<br>
सस्फुलिङ्गःसधूमार्चिःसधूमकलुषोदयः।<br>
मन्त्रसन्धुक्षितोऽप्यग्निर्नसम्यगभिवर्धते॥6.10.15॥<br>
अग्निष्ठेष्वग्निशालासुतथाब्रह्मस्थलीषुच।<br>
सरीसृपाणिदृश्यन्तेहव्येषुचपिपीलिकाः॥6.10.16॥<br>
गवांपयांसिस्कन्नानिविमदावीरकुञ्जराः।<br>
दीनमश्वाःप्रहेषन्तेनचग्रासाभिनन्दिनः॥6.10.17॥<br>
खरोष्ट्राश्वतराराजन्भिन्नरोमाःस्रवन्तिनः।<br>
नस्वभावेऽवतिष्ठन्तेविधानैरपिचिन्तिताः॥6.10.18॥<br>
वायसाःसङ्घशःक्रूराव्याहरन्तिसमन्ततः।<br>
समवेताश्चदृश्यन्तेविमानाग्रेषुसङ्घशः॥6.10.19॥<br>
गृध्राश्चपरिलीयन्तेपुरीमुपरिपिण्डिताः।<br>
उपपन्नाश्चसन्ध्येद्वेव्याहरन्त्यशिवंशिवाः॥6.10.20॥<br>
क्रव्यादानांमृगाणांचपुरद्वारेषुसङ्घशः।<br>
श्रूयन्तेविपुलाघोषाःसविस्फूर्जथुनिस्वनाः॥6.10.21॥<br>
तदेवंप्रस्तुतेकार्येप्रायश्चित्तमिदंक्षमम्।<br>
रोचतेयदिवैदेहीराघवायप्रदीयताम्॥6.10.22॥<br>
इदंचयदिवामोहाल्लोभाद्वाव्याहृतंमया।<br>
तत्रापिचमहाराजनदोषंकर्तुमर्हसि॥6.10.23॥<br>
अयंचदोषःसर्वस्यजनस्यास्योपलक्ष्यते।<br>
रक्षसांराक्षसीनांचपुरस्यान्तःपुरस्यच॥6.10.24॥<br>
श्रावणेचास्यमन्त्रस्यनिवृत्ताःसर्वमन्त्रिणः।<br>
अवश्यंचमयावाच्यंयद्दृष्टमपिवाश्रुतम्॥6.10.25॥<br>
सम्प्रधार्ययथान्यायंतद्भवान्कर्तुमर्हति॥6.10.26॥<br>
इतिस्ममन्त्रिणांमध्येभ्राताभ्रातरमूचिवान्।<br>
रावणंराक्षसश्रेष्ठंपथ्यमेतद्विभीषणः॥6.10.27॥<br>
हितंमहार्थंमृदुहेतुसंहितंव्यतीतकालायतिसम्प्रतिक्षमम्।<br>
निशम्यतद्वाक्यमुपस्थितज्वरःप्रसङ्गवानुत्तरमेतदब्रवीत्॥6.10.28॥<br>
भयंनपश्यामिकुतश्चिदप्यहंनराघवःप्राप्स्यतिजातुमैथिलीम्।<br>
सुरैःसहेन्द्रैरपिसङ्गतःकथंममाग्रतःस्थास्यतिलक्ष्मणाग्रजः॥6.10.29॥<br>
इतीदमुक्त्वासुरसैन्यनाशनोमहाबलःसंयतिचण्डविक्रमः।<br>
दशाननोभ्रातरमाप्तवादिनंविसर्जयामासतदाविभीषणम्॥6.10.30॥<script>ac.playbackRate=0.5</script>