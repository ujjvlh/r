<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-014-Vibhishana_informs_about_the_power_of_Rama_s_arrow.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
निशाचरेन्द्रस्यनिशम्यवाक्यंसकुम्भकर्णस्यचगर्जितानि।<br>
विभीषणोराक्षसराजमुख्यमुवाचवाक्यंहितमर्थयुक्तम्॥6.14.1॥<br>
वृतोहिबाह्वन्तरभोगराशिश्चिन्ताविषःसुस्मिततीक्ष्णदंष्ट्रः।<br>
पञ्चाङ्गुलीपञ्चशिरोऽतिकायःसीतामहाहिस्तवकेनराजन्॥6.14.2॥<br>
यावन्नलङ्कांसमभिद्रवन्तिवलीमुखाःपर्वतकूटमात्राः।<br>
दंष्ट्रायुधाश्चैवनखायुधाश्चप्रदीयतांदाशरथायमैथिली॥6.14.3॥<br>
यावन्नगृह्णन्तिशिरांसिबाणारामेरिताराक्षसपुङ्गवानाम्।<br>
वज्रोपमावायुसमानवेगाःप्रदीयतांदाशरथायमैधिली॥6.14.4॥<br>
भित्त्वानतावत्प्रविशन्तिकायंप्राणान्तिकास्तेऽशनितुल्यवेगाः।<br>
शिताःशराराघवविप्रमुक्ताःप्रहस्ततेनैवविकत्थसेत्वम्॥6.14.5॥<br>
नकुम्भकर्णेन्द्रजितौनराजातथामहापार्श्वमहोदरौवा।<br>
निकुम्भकुम्भौचतथाऽतिकायःस्थातुंनशक्तायुधिराघवस्य॥6.14.6॥<br>
जीवंस्तुरामस्यनमोक्ष्यसेत्वंगुप्तःसवित्राप्यथवामरुद्भिः।<br>
नवासवस्याङ्कगतोनमृत्योर्नभोनपातालमनुप्रविष्टः॥6.14.7॥<br>
निशम्यवाक्यंतुविभीषणस्यततःप्रहस्तोवचनंबभाषे।<br>
ननोभयंविद्मनदैवतेभ्योनदानवेभ्योह्यथवाकुतश्चित्॥6.14.8॥<br>
नयक्षगन्धर्वमहोरगेभ्योभयंनसङ्ख्येपतगोत्तमेभ्यः।<br>
कथंनुरामाद्भविताभयंनोनरेन्द्रपुत्रात्समरेकदाचित्॥6.14.9॥<br>
प्रहस्तवाक्यंत्वहितंनिशम्यविभीषणोराजहितानुकाङ्क्षी।<br>
ततोमहात्मावचनंबभाषेधर्मार्थकामेषुनिविष्टबुद्धिः॥6.14.10॥<br>
प्रहस्तराजाचमहोदरश्चत्वंकुम्भकर्णश्चयथाऽर्थजातम्।<br>
ब्रवीथरामंप्रतितन्नशक्यंयथागतिःस्वर्गमधर्मबुद्धेः॥6.14.11॥<br>
वधस्तुरामस्यमयात्वयावाप्रहस्तसर्वैरपिराक्षसैर्वा।<br>
कथंभवेदर्थविशारदस्यमहार्णवंतर्तुमिवाप्लवस्य॥6.14.12॥<br>
धर्मप्रधानस्यमहारथस्यइक्ष्वाकुवंशप्रभवस्यराज्ञः।<br>
प्रहस्तदेवाश्चतथाविधस्यकृत्येषुशक्तस्यभवन्तिमूढाः॥6.14.13॥<br>
तीक्ष्णानतायत्तवकङ्कपत्रादुरासदाराघवविप्रमुक्ताः।<br>
भित्त्वाशरीरंप्रविशन्तिबाणाःप्रहस्ततेनैवविकत्थसेत्वम्॥6.14.14॥<br>
नरावणोनातिबलस्त्रिशीर्षोनकुम्भकर्णोऽस्यसुतोनिकुम्भः।<br>
नचेन्द्रजिद्दाशरथिंप्रसोढुंत्वंवारणेशक्रसमंसमर्थाः॥6.14.15॥<br>
देवान्तकोवापिनरान्तकोवातथातिकायोऽतिरथोमहात्मा।<br>
अकम्पनश्चाद्रिसमानसारःस्थातुंनशक्तायुधिराघवस्य॥6.14.16॥<br>
अयंहिराजाव्यसनाभिभूतोमित्रैरमित्रप्रतिमैर्भवद्भिः।<br>
अन्वास्यतेराक्षसनाशनार्थेतीक्ष्णःप्रकृत्याह्यसमीक्ष्यकारी॥6.14.17॥<br>
अनन्तभोगेनसहस्रमूर्ध्नानागेनभीमेनमहाबलेन।<br>
बलात्परिक्षिप्तमिमंभवन्तोराजानमुत्क्षिप्यविमोचयन्तु॥6.14.18॥<br>
यावद्धिकेशग्रहणात्सुहृद्भिःसमेत्यसर्वैःपरिपूर्णकामैः।<br>
निगृह्यराजापरिरक्षितव्योभृतैर्यथाभीमबलैर्गृहीतः॥6.14.19॥<br>
संहारिणाराघवसागरेणप्रच्छाद्यमानस्तरसाभवद्भिः।<br>
युक्तस्त्वयंतारयितुंसमेत्यकाकुत्स्थपातालमुखेपतन्सः॥6.14.20॥<br>
इदंपुरस्यास्यसराक्षसस्यराज्ञश्चपथ्यंससुहृज्जनस्य।<br>
सम्यग्घिवाक्यंस्वमतंब्रवीमिनरैन्द्रपुत्रायददामपत्नीम्॥6.14.21॥<br>
परस्यवीर्यंस्वबलंचबुद्ध्वास्थानंक्षयंचैवतथैववृद्धिम्।<br>
तथास्वपक्षेऽप्यनुमृश्यबुद्ध्यावदेत्क्षमंस्वामिहितंचमन्त्री॥6.14.22॥</div></div><script>ac.playbackRate=0.5</script></body>
</html>