<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-008-All_demons_eulogising_their_strengths.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततोनीलाम्बुदनिभःप्रहस्तोनामराक्षसः।<br>
अब्रवीत्प्राञ्जलिर्वाक्यंशूरःसेनापतिस्तदा॥6.8.1॥<br>
देवदानवगन्धर्वाःपिशाचपतगोरगाः।<br>
नत्वांधर्षयितुंशक्ताःकिंपुनर्वानरारणे॥6.8.2॥<br>
सर्वेप्रमत्ताविश्वस्तावञ्चिताःस्महनूमता।<br>
नहिमेजीवतोगच्छेज्जीवन्सवनगोचरः॥6.8.3॥<br>
सर्वांसागरपर्यन्तांसशैलवनकाननाम्।<br>
करोम्यवानरांभूमिमाज्ञापयतुमाभवान्॥6.8.4॥<br>
रक्षांचैवविधास्यामिवानराद्रजनीचर।<br>
नागमिष्यतितेदुःखंकिञ्चिदात्मापराधजम्॥6.8.5॥<br>
अब्रवीत्तुसुसङ्क्रुद्धोदुर्मुखोनामराक्षसः।<br>
इदंनक्षमणीयंहिसर्वेषांनःप्रधर्षणम्॥6.8.6॥<br>
अयंपरिभवोभूयःपुरस्यान्तःपुरस्यच।<br>
श्रीमतोराक्षसेन्द्रस्यवानरेणप्रधर्षणम्॥6.8.7॥<br>
अस्मिन्मुहूर्तेहत्वैकोनिवर्तिष्यामिवानरान्।<br>
प्रविष्टान्सागरंभीममम्बरंवारसातलम्॥6.8.8॥<br>
ततोऽब्रवीत्सुसङ्क्रुद्धोवज्रदंष्ट्रोमहाबलः।<br>
प्रगृह्यपरिघंघोरंमांसशोणितरूषितम्॥6.8.9॥<br>
किंवोहनुमताकार्यंकृपणेनतपस्विना।<br>
रामेतिष्ठतिदुर्धर्षेससुग्रीवेसलक्ष्मणे॥6.8.10॥<br>
अद्यरामंससुग्रीवंपरिघेणसलक्ष्मणम्।<br>
आगमिष्यामिहत्वैकोविक्षोभ्यहरिवाहिनीम्॥6.8.11॥<br>
इदंममापरंवाक्यंशृणुराजन्यदीच्छसि।<br>
उपायकुशलोह्येवजयेच्छत्रूनतन्द्रितः॥6.8.12॥<br>
कामरूपधराःशूराःसुभीमाभीमदर्शनाः।<br>
राक्षसावासहस्राणिराक्षसाधिपनिश्चिताः॥6.8.13॥<br>
काकुत्स्थमुपसङ्गम्यबिभ्रतोमानुषंवपुः।<br>
सर्वेह्यसम्भ्रमाभूत्वाब्रुवन्तुरघुसत्तमम्॥6.8.14॥<br>
[तवागमनमुद्दिश्यकृत्यमात्ययिकंत्विति॥]सहिसेनांसमुत्थाप्यक्षिप्रमेवोपयास्यति॥6.8.15॥<br>
ततोवयमितस्तूर्णंशूलशक्तिगदाधरः।<br>
चापबाणासिहस्ताश्चत्वरितास्तत्रयामह॥6.8.16॥<br>
आकाशेगणशःस्थित्वाहत्वातांहरिवाहिनीम्।<br>
अश्मशस्त्रमहावृष्ट्याप्रापयामयमक्षयम्॥6.8.17॥<br>
एवंचेदुपसर्पेतामनयंरामसक्ष्मणौ।<br>
अवश्यमपनीतेनजहतामेवजीवितम्॥6.8.18॥<br>
कौम्भकर्णिस्ततोवीरोनिकुम्भोनामवीर्यवान्।<br>
अब्रवीत्परमक्रुद्धोरावणंलोकरावणम्॥6.8.19॥<br>
अहमेकोहनिष्यामिराघवंसहलक्ष्मणम्।<br>
सुग्रीवंचहनूमन्तंसर्वानेवचवानरान्॥6.8.20॥<br>
ततोवज्रहनुर्नामराक्षसःपर्वतोपमः।<br>
क्रुद्धःपरिलिहन्वक्त्रंजिह्वयावाक्यमब्रवीत्॥6.8.21॥<br>
स्वैरंकुर्वन्तुकार्याणिभवन्तोविगतज्वराः।<br>
एकोऽहंभक्षयिष्यामितान्सर्वान्हरियूथपान्॥6.8.22॥<br>
स्वस्थाःक्रीडन्तुनिश्चिन्ताःपिबन्तोमधुवारुणीम्॥6.8.23॥<br>
अहमेकोवधिष्यामिसुग्रीवंसहलक्ष्मणम्।<br>
अङ्गदंचहनूमन्तंरामंचरणकुञ्जरम्॥6.8.24॥</div></div><script>ac.playbackRate=0.5+parseInt(slider.value)/200</script></body>
</html>