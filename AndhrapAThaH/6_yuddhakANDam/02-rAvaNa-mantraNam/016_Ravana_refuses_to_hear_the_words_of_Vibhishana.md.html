<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-016-Ravana_refuses_to_hear_the_words_of_Vibhishana.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सुनिविष्टंहितंवाक्यमुक्तवन्तंविभीषणम्।<br>
अब्रवीत्परुषंवाक्यंरावणःकालचोदितः॥6.16.1॥<br>
वसेत्सहसपत्नेनक्रुद्धेनाशीविषेणवा।<br>
नतुमित्रप्रवादेनसंवसेच्छत्रुसेविना॥6.16.2॥<br>
जानामिशीलंज्ञातीनांसर्वलोकेषुराक्षस।<br>
हृष्यन्तिव्यसनेष्वेतेज्ञातीनांज्ञातयःसदा॥6.16.3॥<br>
प्रधानंसाधनंवैद्यंधर्मशीलंचराक्षस।<br>
ज्ञातयोह्यवमन्यन्तेशूरंपरिभवन्तिच॥6.16.4॥<br>
नित्यमन्योन्यसंहृष्टाव्यसनेष्वाततायिनः।<br>
प्रच्छन्नहृदयाघोराज्ञातयस्तुभयावहाः॥6.16.5॥<br>
श्रूयन्तेहस्तिभिर्गीताःश्लोकाःपद्मवनेक्वचित्।<br>
पाशहस्तान्नरान्दृष्ट्वाशृणुतान्गदतोमम॥6.16.6॥<br>
नाग्निर्नान्यानिशस्त्राणिननःपाशाभयावहाः।<br>
घोराःस्वार्थप्रयुक्तास्तुज्ञातयोनोभयावहाः॥6.16.7॥<br>
उपायमेतेवक्ष्यन्तिग्रहणेनात्रसंशयः।<br>
कृत्स्नाद्भयाज्ज्ञातिभयंसुकष्टंविदितंचनः॥6.16.8॥<br>
विद्यतेगोषुसम्पन्नंविद्यतेब्रह्मणेदमः।<br>
विद्यतेस्त्रीषुचापल्यंविद्यतेज्ञातितोभयम्॥6.16.9॥<br>
ततोनेष्टमिदंसौम्ययदहंलोकसत्कृतः।<br>
ऐश्वर्यमभिजातश्चज्ञातीनांमूर्ध्न्यवस्थितः॥6.16.10॥<br>
यथापुष्करपर्णेषुपतितास्तोयबिन्दवः।<br>
नश्लोषमुपगच्छन्तितथाऽनार्येषुसङ्गतम्॥6.16.11॥<br>
यथामधुकरस्तर्षाद्रसंविन्द्रन्नविद्यते।<br>
तथात्वमपितत्रैवतथाऽनार्येषुसौहृदम्॥6.16.12॥<br>
यथापूर्वंगजःस्नात्वागृह्यहस्तेनवैरजः।<br>
दूषयत्यात्मनोदेहंतथाऽनार्येषुसौहृदम्॥6.16.13॥<br>
यथाशरदिमेघानांसिञ्चतामपिगर्जताम्।<br>
नभवत्यम्बुसङ्क्लेदस्तथाऽनार्येषुसौहृदम्॥6.16.14॥<br>
अन्यस्त्वेवंविधंब्रूयाद्वाक्यमेतन्निशाचर।<br>
अस्मिन्मुहूर्तेनभवेत्त्वांतुधिक्कुलपांसनम्॥6.16.15॥<br>
इत्युक्तःपरुषंवाक्यंन्यायवादीविभीषणः।<br>
उत्पपातगदापाणिश्चितुर्भिःसहराक्षसैः॥6.16.16॥<br>
अब्रवीच्चतदावाक्यंजातक्रोधोविभीषणः।<br>
अन्तरिक्षगतःश्रीमान्भ्रातरंराक्षसाधिपम्॥6.16.17॥<br>
सत्वंभ्राताऽसिमेराजन्ब्रूहिमांयद्यदिच्छसि॥6.16.18॥<br>
ज्येष्ठोमान्यःपितृसमोनचधर्मपथेस्थितः।<br>
इदंतुपरुषंवाक्यंनक्षमाम्यनृतंतव॥6.16.19॥<br>
सुनीतंहितकामेनवाक्यमुक्तंदशानन।<br>
नगृह्णन्त्यकृतात्मानःकालस्यवशमागताः॥6.16.20॥<br>
सुलभाःपुरुषाराजन्सततंप्रियवादिनः।<br>
अप्रियस्यतुपथ्यस्यवक्ताश्रोताचदुर्लभः॥6.16.21॥<br>
बद्धंकालस्यपाशेनसर्वभूतापहारिणा।<br>
ननश्यन्तमुपेक्षेयंप्रदीप्तंशरणंयथा॥6.16.22॥<br>
दीप्तपावकसङ्काशैःशितैःकाञ्चनभूषणैः।<br>
नत्वामिच्छाम्यहंद्रष्टुंरामेणनिहतंशरैः॥6.16.23॥<br>
शूराश्चबलवन्तश्चकृतास्त्राश्चरणाजिरे।<br>
कालाभिपन्नाःसीदन्तियथावालुकसेतवः॥6.16.24॥<br>
तन्मर्षयतुयच्चोक्तंगुरुत्वाद्धितमिच्छता।<br>
आत्मानंसर्वथारक्षपुरींचेमांसराक्षसाम्॥6.16.25॥<br>
स्वस्तितेऽस्तुगमिष्यामिसुखीभवमयाविना॥6.16.26॥<br>
निवार्यमाणस्यमयाहितैषिणानरोचतेतेवचनंनिशाचर।<br>
परीतकालाहिगतायुषोनराहितंनगृह्णन्तिसुहृद्भिरीरितम्॥6.16.27॥</div></div><script>ac.playbackRate=0.5</script></body>
</html>