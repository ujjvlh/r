<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-007-The_demons_inspire_Ravana.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
द्विषत्पक्षमविज्ञायनीतिबाह्यास्त्वबुद्धयः।<br>
[अविज्ञायात्मपक्षंचराजानंभीषयन्तिहि]॥6.7.1॥<br>
राजन्परिघशक्त्यृष्टिशूलपट्टिशसङ्कुलम्।<br>
सुमहन्नोबलंकस्माद्विषादंभजतेभवान्॥6.7.2॥<br>
त्वयाभोगवतींगत्वानिर्जिताःपन्नगायुधि॥6.7.3॥<br>
कैलासशिखरावासीयक्षैर्बहुभिरावृतः।<br>
सुमहत्कदनंकृत्वावश्यस्तेधनदःकृतः॥6.7.4॥<br>
समहेश्वरसख्येनश्लाघमानस्त्वयाविभो।<br>
निर्जितःसमरेरोषाल्लोकपालोमहाबलः॥6.7.5॥<br>
विनिहत्यचयक्षौघान्विक्षोभ्यचविगृह्यच।<br>
त्वयाकैलासशिखराद्विमानमिदमाहृतम्॥6.7.6॥<br>
मयेनदानवेन्द्रेणत्वद्भयात्सख्यमिच्छता।<br>
दुहितातवभार्यार्थेदत्ताराक्षसपुङ्गव॥6.7.7॥<br>
दानवेन्द्रोमधुर्नामवीर्योत्सिक्तोदुरासदः।<br>
विगृह्यवशमानीतःकुम्भीनस्याःसुखावहः॥6.7.8॥<br>
निर्जितास्तेमहाबाहोनागागत्वारसातलम्।<br>
वासुकिस्तक्षकःशङ्खोजटीचवशमाहृताः॥6.7.9॥<br>
अक्षयाबलवन्तश्चशूरालब्धवराःपुनः।<br>
त्वयासंवत्सरंयुद्ध्वासमरेदानवाविभो॥6.7.10॥<br>
[निर्जिताःसमरेरोषाल्लोकपालामहाबलाः।<br>
देवलोकमितोगत्वाशक्रश्चापिविनिर्जितः]॥6.7.11॥<br>
शूराश्चबलवन्तश्चवरुणस्यसुतारणे।<br>
निर्जितास्तेमहाबाहोचतुर्विधबलानुगाः॥6.7.12॥<br>
मृत्युदण्डमहाग्राहंशाल्मलिद्रुममण्डितम्।<br>
कालपाशमहावीचिंयमकिङ्करपन्नगम्॥6.7.13॥<br>
अवगाह्यत्वयाराजन्यमस्यबलसागरम्।<br>
जयश्चविपुलःप्राप्तोमृत्युश्चप्रतिषेधितः॥6.7.14॥<br>
सुयुद्धेनचतेसर्वेलोकास्तत्रविलोलिताः॥6.7.15॥<br>
क्षत्रियैर्बहुभिर्वीरैःशक्रतुल्यपराक्रमैः।<br>
आसीद्वसुमतीपूर्णामहद्भिरिवपादपैः॥6.7.16॥<br>
तेषांवीर्यगुणोत्साहैर्नसमोराघवोरणे।<br>
प्रसह्यतेत्वयाराजन्हताःपरमदुर्जयाः॥6.7.17॥<br>
तिष्ठवाकिंमहाराजश्रमेणतववानरान्।<br>
अयमेकोमहाबाहुरिन्द्रजित्क्षपयिष्यति॥6.7.18॥<br>
अनेनहिमहाराजमाहेश्वरमनुत्तमम्।<br>
इष्ट्वायज्ञंवरोलब्धोलोकेपरमदुर्लभः॥6.7.19॥<br>
शक्तितोमरमीनंचविनिकीर्णान्त्रशैवलम्।<br>
गजकच्छपसम्बाधमश्वमण्डूकसङ्कुलम्॥6.7.20॥<br>
रुद्रादित्यमहाग्राहंमरुद्वसुमहोरगम्।<br>
रथाश्वगजतोयौघंपदातिपुलिनंमहत्॥6.7.21॥<br>
अनेनहिसमासाद्यदेवानांबलसागरम्।<br>
गृहीतोदैवतपतिर्लङ्कांचापिप्रवेशितः॥6.7.22॥<br>
पितामहनियोगाच्चमुक्तःशम्बरवृत्रहा।<br>
गतस्त्रिविष्टपंराजन्सर्वदेवनमस्कृतः॥6.7.23॥<br>
तमेवंत्वंमहाराजविसृजेन्द्रजितंसुतम्।<br>
यावद्वानरसेनांतांसरामांनयतिक्षयम्॥6.7.24॥<br>
राजन्नापदयुक्तेयमागताप्राकृताज्जनात्।<br>
हृदिनैवत्वयाकार्यात्वंवधिष्यसिराघवम्॥6.7.25॥</div></div><script>ac.playbackRate=0.5+parseInt(slider.value)/200</script></body>
</html>