<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-009-Vibhishana_speak_words_of_morality.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततोनिकुम्भोरभसःसूर्यशत्रुर्महाबलः।<br>
सुप्तघ्नोयज्ञहारक्षोमहापार्श्वोमहोदरः॥6.9.1॥<br>
अग्निकेतुश्चदुर्धर्षोरश्मिकेतुश्चराक्षसः।<br>
इन्द्रजिच्चमहातेजाबलवान्रावणात्मजः॥6.9.2॥<br>
प्रहस्तोऽथविरूपाक्षोवज्रदंष्ट्रोमहाबलः।<br>
धूम्राक्षश्चातिकायश्चदुर्मुखश्चैवराक्षसः॥6.9.3॥<br>
परिघान्पट्टिशान्प्रासान्शक्तिशूलपरश्वधान्।<br>
चापानिचसबाणानिखड्गांश्चविपुलान्शितान्॥6.9.4॥<br>
प्रगृह्यपरमक्रुद्धाःसमुत्पत्यचराक्षसाः।<br>
अब्रुवन्रावणंसर्वेप्रदीप्ताइवतेजसा॥6.9.5॥<br>
अद्यरामंवधिष्यामःसुग्रीवंचसलक्ष्मणम्।<br>
कृपणंचहनूमन्तंलङ्कायेनप्रधर्षिता॥6.9.6॥<br>
तान्गृहीतायुधान्सर्वान्वारयित्वाविभीषणः।<br>
अब्रवीत्प्राञ्जलिर्वाक्यंपुनःप्रत्युपवेश्यतान्॥6.9.7॥<br>
अप्युपायैस्त्रिभिस्तातयोऽर्थःप्राप्तुंनशक्यते।<br>
तस्यविक्रमकालांस्तान्युक्तानाहुर्मनीषिणः॥6.9.8॥<br>
प्रमत्तेष्वभियुक्तेषुदैवेनप्रहृतेषुच।<br>
विक्रमास्तातसिद्ध्यन्तिपरीक्ष्यविधिनाकृताः॥6.9.9॥<br>
अप्रमत्तंकथंतंतुविजिगीषुंबलेस्थितम्।<br>
जितरोषंदुराधर्षंप्रधर्षयितुमिच्छथ॥6.9.10॥<br>
समुद्रंलङ्घयित्वातुघोरंनदनदीपतिम्।<br>
कृतंहनुमताकर्मदुष्करंतर्कयेतवा॥6.9.11॥<br>
बलान्यपरिमेयानिवीर्याणिचनिशाचराः।<br>
परेषांसहसाऽवज्ञानकर्तव्याकथञ्चन॥6.9.12॥<br>
किंचराक्षसराजस्यरामेणापकृतंपुरा।<br>
आजहारजनस्थानाद्यस्यभार्यांयशस्विनः॥6.9.13॥<br>
खरोयद्यतिवृत्तस्तुरामेणनिहतोरणे।<br>
अवश्यंप्राणिनांप्राणारक्षितव्यायथाबलम्॥6.9.14॥<br>
अयशस्यमनायुष्यंपरदाराभिमर्शनम्।<br>
अर्थक्षयकरंघोरंपापस्यचपुनर्भवम्॥6.9.15॥<br>
एतन्निमित्तंवैदेह्याभयंनःसुमहद्भवेत्।<br>
आहृतासापरित्याज्याकलहार्थेकृतेनकिम्॥6.9.16॥<br>
ननःक्षमंवीर्यवतातेनधर्मानुवर्तिना।<br>
वैरंनिरर्थकंकर्तुंदीयतामस्यमैथिली॥6.9.17॥<br>
यावन्नसगजांसाश्वांबहुरत्नसमाकुलाम्।<br>
पुरींदारयतेबाणैर्दीयतामस्यमैथिली॥6.9.18॥<br>
यावत्सुघोरामहतीदुर्द्धर्षाहरिवाहिनी।<br>
नावस्कन्दतिनोलङ्कांतावत्सीताप्रदीयताम्॥6.9.19॥<br>
विनश्येद्धिपुरीलङ्काशूराःसर्वेचराक्षसाः।<br>
रामस्यदयितापत्नीस्वयंनयदिदीयते॥6.9.20॥<br>
प्रसादयेत्वांबन्धुत्वात्कुरुष्ववचनंमम।<br>
हितंपथ्यमहंब्रूमिदीयतामस्यमैथिली॥6.9.21॥<br>
पुराशरत्सूर्यमरीचिसन्निभान्नवाग्रपुङ्खान्सुदृढान्नृपात्मजः।<br>
सृजत्यमोघान्विशिखान्वधायतेप्रदीयतांदाशरथायमैथिली॥6.9.22॥<br>
त्यजस्वकोपंसुखधर्मनाशनंभजस्वधर्मंरतिकीर्तिवर्द्धनम्।<br>
प्रसीदजीवेमसपुत्रबान्धवाःप्रदीयतांदाशरथायमैथिली॥6.9.23॥<br>
विभीषणवचःश्रुत्वारावणोराक्षसेश्वरः।<br>
विसर्जयित्वातान्सर्वान्प्रविवेशस्वकंगृहम्॥6.9.24॥</div></div><script>ac.playbackRate=0.5+parseInt(slider.value)/200</script></body>
</html>