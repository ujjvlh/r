<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-011-Ravana_goes_again_to_the_assembly_hall.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सबभूवकृशोराजामैथिलीकाममोहितः।<br>
असम्मानाच्चसुहृदांपापःपापेनकर्मणा॥6.11.1॥<br>
अतीतसमयेकालेतस्मिन्वैयुधिरावणः।<br>
अमात्यैश्चसुहृद्धिश्चमन्त्रकालममन्यत॥6.11.2॥<br>
सहेमजालविततंमणिविद्रुमभूषितम्।<br>
उपगम्यविनीताश्वमारुरोहमहारथम्॥6.11.3॥<br>
तमास्थायरथश्रेष्ठंमहामेघसमस्वनम्।<br>
प्रययौराक्षसश्रेष्ठोदशग्रीवःसभांप्रति॥6.11.4॥<br>
असिचर्मधरायोधाःसर्वायुधधरास्तथा।<br>
राक्षसाराक्षसेन्द्रस्यपुरतःसम्प्रतस्थिरे॥6.11.5॥<br>
नानाविकृतवेषाश्चनानाभूषणभूषिताः।<br>
पार्श्वतःपृष्ठतश्चैनंपरिवार्यययुस्ततः॥6.11.6॥<br>
रथैश्चातिरथाःशीघ्रंमत्तैश्चवरवारणैः।<br>
अनूत्पेतुर्दशग्रीवमाक्रीडद्भिश्चवाजिभिः॥6.11.7॥<br>
गदापरिघहस्ताश्चशक्तितोमरपाणयः।<br>
परश्वधधराश्चान्येतथाऽन्येशूलपाणयः॥6.11.8॥<br>
ततस्तूर्यसहस्राणांसञ्जज्ञेनिस्वनोमहान्।<br>
तुमुलःशङ्खशब्दश्चसभांगच्छतिरावणे॥6.11.9॥<br>
सनेमिघोषेणमहान्सहसाऽभिविनादयन्।<br>
राजमार्गंश्रियाजुष्टंप्रतिपेदेमहारथः॥6.11.10॥<br>
विमलंचातपत्राणंप्रगृहीतमशोभत।<br>
पाण्डरंराक्षसेन्द्रस्यपूर्णस्ताराधिपोयथा॥6.11.11॥<br>
हेममञ्जरिगर्भेचशुद्धस्फटिकविग्रहे।<br>
चामरव्यजनेचास्यरेजतुःसव्यदक्षिणे॥6.11.12॥<br>
तेकृताञ्जलयःसर्वेरथस्थंपृथिवीस्थिताः।<br>
राक्षसाराक्षसश्रेष्ठंशिरोभिस्तंववन्दिरे॥6.11.13॥<br>
राक्षसैःस्तूयमानःसन्जयाशीर्भिररिन्दमः।<br>
आससादमहातेजाःसभांसुविहितांशुभाम्॥6.11.14॥<br>
सुवर्णरजतस्थूणांविशुद्धस्फटिकान्तराम्।<br>
विराजमानोवपुषारुक्मपट्टोत्तरच्छदाम्॥6.11.15॥<br>
तांपिशाचशतैःषड्भिरभिगुप्तांसदाशुभाम्।<br>
प्रविवेशमहातेजाःसुकृतांविश्वकर्मणा॥6.11.16॥<br>
तस्यांतुवैडूर्यमयंप्रियकाजिनसंवृतम्।<br>
महत्सोपाश्रयंभेजेरावणःपरमासनम्॥6.11.17॥<br>
ततःशशासेश्वरवद्दूतान्लघुपराक्रमान्।<br>
समानयतमेक्षिप्रमिहैतान्राक्षसानिति॥6.11.18॥<br>
कृत्यमस्तिमहज्जातंसमर्थ्यमिहनोमहत्॥6.11.19॥<br>
अनुगेहमवस्थायविहारशयनेषुच।<br>
उद्यानेषुचरक्षांसिचोदयन्तोह्यभीतवत्॥6.11.20॥<br>
तेरथान्रुचिरानेकेदृप्तानेकेपृथग्घयान्।<br>
नागानन्येऽधिरुरुहुर्जग्मुश्चैकेपदातयः॥6.11.21॥<br>
सापुरीपरमाकीर्णारथकुञ्जरवाजिभिः।<br>
सम्पतद्भिर्विरुरुचेगरुत्मद्भिरिवाम्बरम्॥6.11.22॥<br>
तेवाहनान्यवस्थाप्ययानानिविविधानिच।<br>
सभांपद्भिःप्रविविशुःसिंहागिरिगुहामिव॥6.11.23॥<br>
राज्ञःपादौगृहीत्वातुराज्ञातेप्रतिपूजिताः।<br>
पीठेष्वन्येबृसीष्वन्येभूमौकेचिदुपाविशन्॥6.11.24॥<br>
तेसमेत्यसभायांवैराक्षसाराजशासनात्।<br>
यथार्हमुपतस्थुस्तेरावणंराक्षसाधिपम्॥6.11.25॥<br>
मन्त्रिणश्चयथामुख्यानिश्चयार्थेषुपण्डिताः।<br>
अमात्याश्चगुणोपेताःसर्वज्ञाबुद्धिदर्शनाः॥6.11.26॥<br>
रम्यायांराक्षसेन्द्रस्यसमेयुस्तत्रसङ्घशः।<br>
[राक्षसाराक्षसश्रेष्ठंपरिवार्योपतस्थिरे]॥6.11.27॥<br>
ततोमहात्माविपुलंसुयुग्यंवरंरथंहेमविचित्रिताङ्गम्।<br>
शुभंसमास्थायययौयशस्वीविभीषणःसंसदमग्रजस्य॥6.11.28॥<br>
सपूर्वजायावरजःशशंसनामाथपश्चाच्चरणौववन्दे।<br>
शुकःप्रहस्तश्चतथैवतेभ्योददौयथार्हंपृथगासनानि॥6.11.29॥<br>
सुवर्णनानामणिभूषणानांसुवाससांसंसदिराक्षसानाम्।<br>
तेषांपरार्ध्यागरुचन्दनानांस्रजश्चगन्धाश्चववुःसमन्तात्॥6.11.30॥<br>
नचुक्रुशुर्नानृतमाहकश्चित्सभासदोनैवजजल्पुरुच्चैः।<br>
संसिद्धार्थाःसर्वएवोग्रवीर्याभर्तुःसर्वेददृशुश्चाननंते॥6.11.31॥<br>
सरावणःशस्त्रभृतांमनस्विनांमहाबलानांसमितौमनस्वी।<br>
तस्यांसभायांप्रभयाचकाशेमध्येवसूनामिववज्रहस्तः॥6.11.32॥</div></div><script>ac.playbackRate=0.5+parseInt(slider.value)/200</script></body>
</html>