<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-015-Indrajit_criticizes_Vibhishana.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
बृहस्पतेस्तुल्यमतेर्वचस्तन्निशम्ययत्नेनविभीषणस्य।<br>
ततोमहात्मावचनंबभाषेतत्रेन्द्रजिन्नैर्ऋतयोधमुख्यः॥6.15.1॥<br>
किंनामतेतातकनिष्ठवाक्यमनर्थकंचैवसुभीतवच्च।<br>
अस्मिन्कुलेयोऽपिभवेन्नजातःसोऽपीदृशंनैववदेन्नकुर्यात्॥6.15.2॥<br>
सत्त्वेनवीर्येणपरक्रमेणशौर्येणधैर्येणचतेजसाच।<br>
एकःकुलेऽस्मिन्पुरुषोविमुक्तोविभीषणस्तातकनिष्ठएषः॥6.15.3॥<br>
किंनामतौराक्षसराजपुत्रावस्माकमेकेनहिराक्षसेन।<br>
सुप्राकृतेनापिरणेनिहन्तुंशक्यौकुतोभीषयसेस्मभीरो॥6.15.4॥<br>
त्रिलोकनाथोननुदेवराजःशक्रोमयाभूमितलेनिविष्टः।<br>
भयार्दिताश्चापिदिशःप्रपन्नाःसर्वेतथादेवगणाःसमग्राः॥6.15.5॥<br>
ऐरावतोविस्वरमुन्नदन्सनिपातितोभूमितलेमयातु।<br>
विकृष्यदन्तौतुमयाप्रसह्यवित्रासितादेवगणाःसमग्राः॥6.15.6॥<br>
सोऽहंसुराणामपिदर्पहन्तादैत्योत्तमानामपिशोकदाता।<br>
कथंनरेन्द्रात्मजयोर्नशक्तोमनुष्ययोःप्राकृतयोःसुवीर्यः॥6.15.7॥<br>
अथेन्द्रकल्पस्यदुरासदस्यमहौजसस्तद्वचनंनिशम्य।<br>
ततोमहार्थंवचनंभभाषेविभीषणःशस्त्रभृतांवरिष्ठः॥6.15.8॥<br>
नतातमन्त्रेतवनिश्चयोऽस्तिबालस्त्वमद्याप्यविपक्वबुद्धिः।<br>
तस्मात्त्वयाह्यात्मविनाशनायवचोऽर्थहीनंबहुविप्रलप्तम्॥6.15.9॥<br>
पुत्रप्रवादेनतुरावणस्यत्वमिन्द्रजिन्मित्रमुखोऽसिशत्रुः।<br>
यस्येदृशंराघवतोविनाशंनिशम्यमोहादनुमन्यसेत्वम्॥6.15.10॥<br>
त्वमेववध्यश्चसुदुर्मतिश्चसचापिवध्योयइहानयत्त्वाम्।<br>
बालंदृढंसाहसिकंचयोऽद्यप्रावेशयन्मन्त्रकृतांसमीपम्॥6.15.11॥<br>
मूढःप्रगल्भोऽविनयोपपन्नस्तीक्ष्णस्वभावोऽल्पमतिर्दुरात्मा।<br>
मूर्खस्त्वमत्यन्तसुदुर्मतिश्चत्वमिन्द्रजिद्बालतयाब्रवीषि॥6.15.12॥<br>
कोब्रह्मदण्डप्रतिमप्रकाशानर्चिष्मतःकालनिकाशरूपान्।<br>
सहेतबाणान्यमदण्डकल्पान्समक्षमुक्ताद्युधिराघवेण॥6.15.13॥<br>
धनानिरत्नानिविभूषणानिवासांसिदिव्यानिमणींश्चचित्रान्।<br>
सीतांचरामायनिवेद्यदेवींवसेमराजन्निहवीतशोकाः॥6.15.14॥</div></div><script>ac.playbackRate=0.5+parseInt(slider.value)/200</script></body>
</html>