<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-013-Mahaparsva_s_advise_to_Ravana.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
रावणंक्रुद्धमाज्ञायमहापार्श्वोमहाबलः।<br>
मुहूर्तमनुसञ्चिन्त्यप्राञ्जलिर्वाक्यमब्रवीत्॥6.13.1॥<br>
यःखल्वपिवनंप्राप्यमृगव्यालसमाकुलम्।<br>
नविबेन्मधुसम्प्राप्तंसनरोबालिशोभवेत्॥6.13.2॥<br>
ईश्वरस्येश्वरःकोऽस्तितवशत्रुनिबर्हण।<br>
रमस्वसहवैदेह्याशत्रूनाक्रम्यमूर्धसु॥6.13.3॥<br>
बलात्कुक्कुटवृत्तेनवर्तस्वसुमहाबल।<br>
आक्रम्याक्रम्यसीतांवैतथाभुङ्क्ष्वरमस्वच॥6.13.4॥<br>
लब्धकामस्यतेपश्चादागमिष्यतियद्भयम्।<br>
प्राप्तमप्राप्तकालंवासर्वंप्रतिसहिष्यसि॥6.13.5॥<br>
कुम्भकर्णःसहास्माभिरिन्द्रजिच्चमहाबलः।<br>
प्रतिषेधयितुंशक्तौसवज्रमपिवज्रिणम्॥6.13.6॥<br>
उपप्रदानंसान्त्वंवाभेदंवाकुशलैःकृतम्।<br>
समतिक्रम्यदण्डेनसिद्धिमर्थेषुरोचय॥6.13.7॥<br>
इहप्राप्तान्वयंसर्वान्शत्रूंस्तवमहाबल।<br>
वशेशस्त्रप्रतापेनकरिष्यामोनसंशयः॥6.13.8॥<br>
एवमुक्तस्तदाराजामहापार्श्वेनरावणः।<br>
तस्यसम्पूजयन्वाक्यमिदंवचनमब्रवीत्॥6.13.9॥<br>
महापार्श्वनिबोधत्वंरहस्यंकिञ्चिदात्मनः।<br>
चिरवृत्तंतदाख्यास्येयदवाप्तंमयापुरा॥6.13.10॥<br>
पितामहस्यभवनंगच्छन्तींपुञ्जिकस्थलाम्।<br>
चञ्चूर्यमाणामद्राक्षमाकाशेऽग्निशिखामिव॥6.13.11॥<br>
साप्रसह्यमयाभुक्ताकृताविवसनाततः।<br>
स्वयम्भूभवनंप्राप्तालोलितानलिनीयथा॥6.13.12॥<br>
तस्यतच्चतदामन्येज्ञातमासीन्महात्मनः।<br>
अथसङ्कुपितोदेवोमामिदंवाक्यमब्रवीत्॥6.13.13॥<br>
अद्यप्रभृतियामन्यांबलान्नारींगमिष्यसि।<br>
तदातेशतधामूर्धाफलिष्यतिनसंशयः॥6.13.14॥<br>
इत्यहंतस्यशापस्यभीतःप्रसभमेवताम्।<br>
नारोपयेबलात्सीतांवैदेहींशयनेशुभे॥6.13.15॥<br>
सागरस्येवमेवेगोमारुतस्येवमेगतिः।<br>
नैतद्दाशरथिर्वेदह्यासादयतितेनमाम्॥6.13.16॥<br>
यस्तुसिंहमिवासीनंसुप्तंगिरिगुहाशये।<br>
क्रुद्धंमृत्युमिवासीनंप्रबोधयितुमिच्छति॥6.13.17॥<br>
नमत्तोनिशितान्बाणान्द्विजिह्वानिवपन्नगान्।<br>
रामःपश्यतिसङ्ग्रामेतेनमामभिगच्छति॥6.13.18॥<br>
क्षिप्रंवज्रोपमैर्बाणैःशतधाकार्मुकच्युतैः।<br>
राममादीपयिष्यामिउल्काभिरिवकुञ्जरम्॥6.13.19॥<br>
तच्चास्यबलमादास्येबलेनमहतावृतः।<br>
उदयन्सविताकालेनक्षत्राणामिवप्रभाम्॥6.13.20॥<br>
नवासवेनापिसहस्रचक्षुषायुधाऽस्मिशक्योवरुणेनवापुनः।<br>
मयात्वियंबाहुबलेननिर्जितापुरीपुरावैश्रवणेनपालिता॥6.13.21॥</div></div><script>ac.playbackRate=0.5+parseInt(slider.value)/200</script></body>
</html>