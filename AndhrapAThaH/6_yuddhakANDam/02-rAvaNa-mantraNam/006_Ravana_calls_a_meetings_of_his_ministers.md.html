<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-006-Ravana_calls_a_meetings_of_his_ministers.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
राक्षसेन्द्रोहनुमताशोकेणेवमहात्मना।<br>
अब्रवीद्राक्षसान्सर्वान्ह्रियाकिञ्चिदवाङ्मुखः॥6.6.1॥<br>
धर्षिताचप्रविष्टाचलङ्कादुष्प्रसहापुरी।<br>
तेनवानरमात्रेणदृष्टासीताचजानकी॥6.6.2॥<br>
प्रासादोधर्षितश्चैत्यःप्रवराराक्षसाहताः।<br>
आविलाचपुरीलङ्कासर्वाहनुमताकृता॥6.6.3॥<br>
किंकरिष्यामिभद्रंवःकिंवायुक्तमनन्तरम्।<br>
उच्यतांनःसमर्थंयत्कृतंचसुकृतंभवेत्॥6.6.4॥<br>
मन्त्रमूलंहिविजयंप्राहुरार्यामनस्विनः।<br>
तस्माद्वैरोचयेमन्त्रंरामंप्रतिमहाबलाः॥6.6.5॥<br>
त्रिविधाःपुरुषालोकेउत्तमाधममध्यमाः।<br>
तेषांतुसमवेतानांगुणदोषोवदाम्यहम्॥6.6.6॥<br>
मन्त्रिभिर्हितसंयुक्तैःसमर्थैर्मन्त्रनिर्णये।<br>
मित्रैर्वापिसमानार्थैर्बान्धवैरपिवाहितैः॥6.6.7॥<br>
सहितोमन्त्रयित्वायःकर्मारम्भान्प्रवर्तयेत्।<br>
दैवेचकुरुतेयत्नंतमाहुःपुरुषोत्तमम्॥6.6.8॥<br>
एकोऽर्थंविमृशेदेकोधर्मेप्रकुरुतेमनः।<br>
एकःकार्याणिकुरुतेतमाहुर्मध्यमंनरम्॥6.6.9॥<br>
गुणदोषावनिश्चित्यत्यक्त्वाधर्मव्यपाश्रयम्।<br>
करिष्यामीतियःकार्यमुपेक्षेत्सनराधमः॥6.6.10॥<br>
यथेमेपुरुषानित्यमुत्तमाधममध्यमाः।<br>
एवंमन्त्राहिविज्ञेयाउत्तमाधममध्यमाः॥6.6.11॥<br>
ऐकमत्यमुपागम्यशास्त्रदृष्टेनचक्षुषा।<br>
मन्त्रिणोयत्रनिरतास्तमाहुर्मन्त्रमुत्तमम्॥6.6.12॥<br>
बह्व्योऽपिमतयोभूत्वामन्त्रिणामर्थनिर्णये।<br>
पुनर्यत्रैकतांप्राप्ताःसमन्त्रोमध्यमःस्मृतः॥6.6.13॥<br>
अन्योन्यंमतिमास्थाययत्रसम्प्रतिभाष्यते।<br>
नचैकमत्येश्रेयोऽस्तिमन्त्रःसोऽधमउच्यते॥6.6.14॥<br>
तस्मात्सुमन्त्रितंसाधुभवन्तोमतिमत्तमाः।<br>
कार्यंसम्प्रतिपद्यन्तामेतत्कृत्यंमतंमम॥6.6.15॥<br>
वानराणांहिवीराणांसहस्रैःपरिवारितः।<br>
रामोऽभ्येतिपुरींलङ्कामस्माकमुपरोधकः॥6.6.16॥<br>
तरिष्यतिचसुव्यक्तंराघवःसागरंसुखम्॥6.6.17॥<br>
तरसायुक्तरूपेणसानुजःसबलानुगः।<br>
समुद्रमुच्छोषयतिवीर्येणान्यत्करोतिवा॥6.6.18॥<br>
अस्मिन्नेवङ्गतेकार्येविरुद्धेवानरैःसह।<br>
हितंपुरेचसैन्येचसर्वंसम्मन्त्र्यतांमम॥6.6.19॥</div></div><script>ac.playbackRate=0.5+parseInt(slider.value)/200</script></body>
</html>