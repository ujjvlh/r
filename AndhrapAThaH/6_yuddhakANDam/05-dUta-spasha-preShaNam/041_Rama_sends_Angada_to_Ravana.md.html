<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-041-Rama_sends_Angada_to_Ravana_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
अथतस्मिन्निमित्तानिदृष्ट्वालक्ष्मणपूर्वजः।<br>
सुग्रीवंसम्परिष्वज्यतदावचनमब्रवीत्॥6.41.1॥<br>
असम्मन्त्र्यमयासार्द्धंतदिदंसाहसंकृतम्।<br>
एवंसाहसकर्माणिनकुर्वन्तिजनेश्वराः॥6.41.2॥<br>
संशयेस्थाप्यमांचेदंबलंचसविभीषणम्।<br>
कष्टंकृतमिदंवीरसाहसंसाहसप्रिय॥6.41.3॥<br>
इदानींमाकृथावीरएवंविधमचिन्तितम्।<br>
त्वयिकिञ्चित्समापन्नेकिंकार्यंसीतयामम॥6.41.4॥<br>
भरतेनमहाबाहोलक्ष्मणेनयवीयसा।<br>
शत्रुघ्नेनचशत्रुघ्नस्वशरीरेणवापुनः॥6.41.5॥<br>
त्वयिचानागतेपूर्वमितिमेनिश्चितामतिः।<br>
जानतश्चापितेवीर्यंमहेन्द्रवरुणोपम॥6.41.6॥<br>
अभिषिच्यचलङ्कायांविभीषणमथापिच।<br>
भरतेराज्यमावेश्यत्यक्ष्येदेहंमहाबल॥6.41.7॥<br>
तमेवंवादिनंरामंसुग्रीवःप्रत्यभाषत॥6.41.8॥<br>
तवभार्यापहर्तारंदृष्ट्वाराघवरावणम्।<br>
मर्षयामिकथंवीरजानन्पौरुषमात्मनः॥6.41.9॥<br>
इत्येवंवादिनंवीरमभिनन्द्यसराघवः।<br>
लक्ष्मणंलक्ष्मिसम्पन्नमिदंवचनमब्रवीत्॥6.41.10॥<br>
परिगृह्योदकंशीतंवनानिफलवन्तिच।<br>
बलौघंसंविभज्येमंव्यूह्यतिष्ठेमलक्ष्मण॥6.41.11॥<br>
लोकक्षयकरंभीमंभयंपश्याम्युपस्थितम्।<br>
निबर्हणंप्रवीराणामृक्षवानररक्षसाम्॥6.41.12॥<br>
वाताश्चपरुषावान्तिकम्पतेचवसुन्धरा।<br>
पर्वताग्राणिवेपन्तेपतन्तिधरणीरुहाः॥6.41.13॥<br>
मेघाःक्रव्यादसङ्काशाःपरुषाःपरुषस्वनाः।<br>
क्रूराःक्रूरंप्रवर्षन्तिमिश्रंशोणितबिन्दुभिः॥6.41.14॥<br>
रक्तचन्दनसङ्काशासन्ध्यापरमदारुणा।<br>
ज्वलच्चनिपतत्येतदादित्यादग्निमण्डलम्॥6.41.15॥<br>
आदित्यमभिवाश्यन्तिजनयन्तोमहद्भयम्।<br>
दीनादीनस्वराघोराअप्रशस्तामृगद्विजाः॥6.41.16॥<br>
रजन्यामप्रकाशश्चसन्तापयतिचन्द्रमाः।<br>
कृष्णरक्तान्तपर्यन्तोयथालोकस्यसङ्क्षये॥6.41.17॥<br>
ह्रस्वोरूक्षोऽप्रशस्तश्चपरिवेषःसुलोहितः॥6.41.18॥<br>
दृश्यन्तेनयथावच्चनक्षत्राण्यभिवर्तते।<br>
युगान्तमिवलोकस्यपश्यलक्ष्मणशंसति॥6.41.19॥<br>
काकाःश्येनास्तथागृध्रानीचैःपरिपतन्तिच।<br>
शिवाश्चाप्यशिवावाचःप्रवदन्तिमहास्वनाः॥6.41.20॥<br>
क्षिप्रमद्यदुराधर्षांलङ्कांरावणपालिताम्।<br>
अभियामजवेनैवसर्वतोहरिभिर्वृताः॥6.41.21॥<br>
इत्येवंसंवदन्वीरोलक्ष्मणंलक्ष्मणाग्रजः।<br>
तस्मादवातरच्छीव्रंपर्वताग्रान्महाबलः॥6.41.22॥<br>
अवतीर्यंचधर्मात्मातस्माच्छैलात्सराघवः।<br>
परैःपरमदुर्धर्षंददर्शबलमात्मनः॥6.41.23॥<br>
सन्नह्यतुससुग्रीवःकपिराजबलंमहत्।<br>
कालज्ञोराघवःकालेसंयुगायाभ्यचोदयत्॥6.41.24॥<br>
ततःकालेमहाबाहुर्बलेनमहतावृतः।<br>
प्रस्थितःपुरतोधन्वीलङ्कामभिमुखःपुरीम्॥6.41.25॥<br>
तंविभीषणसुग्रीवौहनुमान्जाम्बवान्नलः।<br>
ऋक्षराजस्तथानीलोलक्ष्मणश्चान्वयुस्तदा॥6.41.26॥<br>
ततःपश्चात्सुमहतीपृतनर्क्षवनौकसाम्।<br>
प्रच्छाद्यमहतींभूमिमनुयातिस्मराघवम्॥6.41.27॥<br>
शैलशृङ्गाणिशतशःप्रवृद्धांश्चमहीरुहान्।<br>
जगृहुःकुञ्जरप्रख्यावानराःपरवारणाः॥6.41.28॥<br>
तौतुदीर्घेणकालेनभ्रातरौरामलक्ष्मणौ।<br>
रावणस्यपुरींलङ्कामासेदतुररिन्दमौ॥6.41.29॥<br>
पताकमालिनींरम्यामुद्यानवनशोभिताम्।<br>
चित्रवप्रांसुदुष्प्रापामुच्चैःप्राकारतोरणाम्॥6.41.30॥<br>
तांसुरैरपिदुर्धर्षांरामवाक्यप्रचोदिताः।<br>
यथानिवेशंसम्पीड्यन्यविशन्तवनौकसः॥6.41.31॥<br>
लङ्कायास्तूत्तरद्वारंशलशृङ्गमिवोन्नतम्।<br>
रामःसहानुजोधन्वीजुगोपचरुरोधच॥6.41.32॥<br>
लक्ष्मणानुचरोवीरःपुरींरावणपालिताम्।<br>
उत्तरद्वारमासाद्ययत्रतिष्ठतिरावणः॥6.41.33॥<br>
नान्योरामाद्धितद्द्वारंसमर्थःपरिरक्षितुम्।<br>
रावणाधिष्ठितंभीमंवरुणेनेवसागरम्॥6.41.34॥<br>
सायुधैराक्षसैर्भीमैरभिगुप्तंसमन्ततः।<br>
लघूनांत्रासजननंपातालमिवदानवैः॥6.41.35॥<br>
विन्यस्तानिचयोधानांबहूनिविविधानिच।<br>
ददर्शायुधजालानितत्रैवकवचानिच॥6.41.36॥<br>
पूर्वंतुद्वारमासाद्यनीलोहरिचमूपतिः।<br>
अतिष्ठत्सहमैन्देनद्विविदेनचवीर्यवान्॥6.41.37॥<br>
अङ्गदोदक्षिणद्वारंजग्राहसुमहाबलः।<br>
ऋषभेणगवाक्षेणगजेनगवयेनच॥6.41.38॥<br>
हनुमान्पश्चिमद्वारंररक्षबलवान्कपिः।<br>
प्रमाथिप्रघसाभ्यांचवीरैरन्यैश्चसङ्गतः॥6.41.39॥<br>
मध्यमेचस्वयंगुल्मेसुग्रीवःसमतिष्ठत।<br>
सहसर्वैहरिश्रेष्ठैःसुपर्णश्वसनोपमैः॥6.41.40॥<br>
वानाराणांतुषट्त्रिंशत्कोट्यःप्रख्यातयूथपाः।<br>
निपीड्योपनिविष्टाश्चसुग्रीवोयत्रवानरः॥6.41.41॥<br>
शासनेनतुरामस्यलक्ष्मणःसविभीषणः।<br>
द्वारेद्वारेहरीणांतुकोटिंकोटिंन्यवेशयत्॥6.41.42॥<br>
पश्चिमेनतुरामस्यसुग्रीवःसहजाम्बवान्।<br>
अदूरान्मध्यमेगुल्मेतस्थौबहुबलानुगः॥6.41.43॥<br>
तेतुवानरशार्दूलाःशार्दूलाइवदंष्ट्रिणः।<br>
गृहीत्वाद्रुमशैलाग्रान्हृष्टायुद्धायतस्थिरे॥6.41.44॥<br>
सर्वेविकृतलाङ्गूलाःसर्वेदंष्ट्रानखायुधाः।<br>
सर्वेविकृतचित्राङ्गाःसर्वेचविकृताननाः॥6.41.45॥<br>
दशनागबलाःकेचित्केचिद्दशगुणोत्तराः।<br>
केचिन्नागसहस्रस्यबभूवुस्तुल्यविक्रमाः॥6.41.46॥<br>
सन्तिचौघबलाःकेचित्केचिच्छतगुणोत्तराः।<br>
अप्रमेयबलाश्चान्येतत्रासन्हरियूथपाः॥6.41.47॥<br>
अद्भुतश्चविचित्रश्चतेषामासीत्समागमः।<br>
तत्रवानरसैन्यानांशलभानामिवोद्यमः॥6.41.48॥<br>
परिपूर्णमिवाकाशंसञ्छन्नेवचमेदिनी।<br>
लङ्कामुपनिविष्टैश्चसम्पतद्भिश्चवानरैः॥6.41.49॥<br>
शतंशतसहस्राणांपृथगृक्षवनौकसाम्।<br>
लङ्काद्वाराण्युपाजग्मुरन्येयोद्धुंसमन्ततः॥6.41.50॥<br>
आवृतःसगिरिःसर्वैस्तैःसमन्तात्प्लवङ्गमैः॥6.41.51॥<br>
अयुतानांसहस्रंचपुरींतामभ्यवर्तत॥6.41.52॥<br>
वानरैर्बलवद्भिश्चबभूवद्रुमपाणिभिः।<br>
संवृतासर्वतोलङ्कादुष्प्रवेशापिवायुना॥6.41.53॥<br>
राक्षसाविस्मयंजग्मुःसहसाऽभिनिपीडिताः।<br>
वानरैर्मेघसङ्काशैःशक्रतुल्यपराक्रमैः॥6.41.54॥<br>
महान्शब्दोऽभवत्तत्रबलौघस्याभिवर्ततः।<br>
सागरस्येवभिन्नस्ययथास्यात्सलिलस्वनः॥6.41.55॥<br>
तेनशब्देनमहतासप्राकारासतोरणा।<br>
लङ्काप्रचलितासर्वासशैलवनकानना॥6.41.56॥<br>
रामलक्ष्मणगुप्तासासुग्रीवेणचवाहिनी।<br>
बभूवदुर्धर्षतरासर्वैरपिसुरासुरैः॥6.41.57॥<br>
सम्मन्त्र्यमन्त्रिभिःसार्धंनिश्चित्यचपुनःपुनः।<br>
आनन्तर्यमभिप्रेप्सुःक्रमयोगार्थतत्त्ववित्॥6.41.58॥<br>
विभीषणस्यानुमतेराजधर्मनुस्मरन्।<br>
अङ्गदंवालितनयंसमाहूयेदमब्रवीत्॥6.41.59॥<br>
गत्वासोम्यदशग्रीवंब्रुहिमद्वचनात्कपे।<br>
लङ्घयित्वापुरींलङ्कांभयंत्यक्त्वागतव्यथः॥6.41.60॥<br>
भ्रष्टश्रीकगतैश्वर्यमुमूर्षोनष्टचेतन।<br>
ऋषीणांदेवतानांचगन्धर्वाप्सरसांतथा॥6.41.61॥<br>
यच्चपापंकृतंमोहादवलिप्तेनराक्षस।<br>
[तस्यपापस्यसम्प्राप्ताव्युष्टिरद्यदुरासदा]॥6.41.62॥<br>
यस्यदण्डधरस्तेऽहंदाराहरणकर्शितः।<br>
दण्डंधारयमाणस्तुलङ्काद्वारेव्यवस्थितः॥6.41.63॥<br>
पदवींदेवतानांचमहर्षीणांचराक्षस।<br>
राजर्षीणांचसर्वेषांगमिष्यसिमयाहतः॥6.41.64॥<br>
बलेनयेनवैसीतांमाययाराक्षसाधम।<br>
मामतिक्रामयित्वात्वंहृतवांस्तन्निदर्शय॥6.41.65॥<br>
अराक्षसमिमंलोकंकर्तास्मिनिशितैःशरैः।<br>
नचेच्छरणमभ्येषिमामुपादायमैथिलीम्॥6.41.66॥<br>
धर्मात्मारक्षसांश्रेष्ठःसम्प्राप्तोऽयंविभीषणः।<br>
लङ्कैश्वर्यंध्रुवंश्रीमानयंप्राप्नोत्यकण्टकम्॥6.41.67॥<br>
नहिराज्यमधर्मेणभोक्तुंक्षणमपित्वया।<br>
शक्यंमूर्खसहायेनपापेनाविदितात्मना॥6.41.68॥<br>
युद्ध्यस्ववाधृतिंकृत्वाशौर्यमालम्ब्यराक्षस।<br>
मच्छरैस्त्वंरणेशान्तस्ततःपूतोभविष्यसि॥6.41.69॥<br>
यद्वाविशसिलोकांस्त्रीन्पक्षिभूतोमनोजवः।<br>
ममचक्षुष्पथंप्राप्यनजीवन्प्रतियास्यसि॥6.41.70॥<br>
ब्रवीमित्वांहितंवाक्यंक्रियतामौर्ध्वदैहिकम्।<br>
सुदृष्टाक्रियतांलङ्काजीवितंतेमयिस्थितम्॥6.41.71॥<br>
इत्युक्तःसतुतारेयोरामेणाक्लिष्टकर्मणा।<br>
जगामाकाशमाविश्यमूर्तिमानिवहव्यवाट्॥6.41.72॥<br>
सोऽतिपत्यमुहूर्तेनश्रीमान्रावणमन्दिरम्।<br>
ददर्शासीनमव्यग्रंरावणंसचिवैःसह॥6.41.73॥<br>
ततस्तस्याविदूरेसनिपत्यहरिपुङ्गवः।<br>
दीप्ताग्निसदृशस्तस्थावङ्गदःकनकाङ्गदः॥6.41.74॥<br>
तद्रामवचनंसर्वमन्यूनाधिकमुत्तमम्।<br>
सामात्यंश्रावयामासनिवेद्यात्मानमात्मना॥6.41.75॥<br>
दूतोऽहंकोसलेन्द्रस्यरामस्याक्लिष्टकर्मणः।<br>
वालिपुत्रोऽङ्गदोनामयदितेश्रोत्रमागतः॥6.41.76॥<br>
आहत्वांराघवोरामःकौसल्यानन्दवर्धनः।<br>
निष्पत्यप्रतियुद्ध्यस्वनृशंसपुरुषोभव॥6.41.77॥<br>
हन्तास्मित्वांसहामात्यंसपुत्रज्ञातिबान्धवम्।<br>
निरुद्विग्नास्त्रयोलोकाभविष्यन्तिहतेत्वयि॥6.41.78॥<br>
देवदानवयक्षाणांगन्धर्वोरगरक्षसाम्।<br>
शत्रुमद्योद्धरिष्यामित्वामृषीणांचकण्टकम्॥6.41.79॥<br>
विभीषणस्यचैश्वर्यंभविष्यतिहतेत्वयि।<br>
नचेत्सत्कृत्यवैदेहींप्रणिपत्यप्रदास्यसि॥6.41.80॥<br>
इत्येवंपरुषंवाक्यंब्रुवाणेहरिपुङ्गवे।<br>
अमर्षवशमापन्नोनिशाचरगणेश्वरः॥6.41.81॥<br>
ततःसरोषताम्राक्षःशशाससचिवांस्तदा।<br>
गृह्यतामेषदुर्मेधावध्यतामितिचासकृत्॥6.41.82॥<br>
रावणस्यवचःश्रुत्वादीप्ताग्निसमतेजसः।<br>
जगृहुस्तंततोघोराश्चत्वारोरजनीचराः॥6.41.83॥<br>
ग्राहयामासतारेयःस्वयमात्मानमात्मवान्।<br>
बलंदर्शयितुंवीरोयातुधानगणेतदा॥6.41.84॥<br>
सतान्बाहुद्वयेसक्तानादायपतगानिव।<br>
प्रासादंशैलसङ्कासमुत्पपाताङ्गदस्तदा॥6.41.85॥<br>
तेऽन्तरिक्षाद्विनिर्धूतास्तस्यवेगेनराक्षसाः।<br>
भूमौनिपतिताःसर्वेराक्षसेन्द्रस्यपश्यतः॥6.41.86॥<br>
ततःप्रासादशिखरंशैलशृङ्गमिवोन्नतम्।<br>
ददर्शराक्षसेन्द्रस्यवालिपुत्रःप्रतापवान्॥6.41.87॥<br>
तत्पफालपदाक्रान्तंदशग्रीवस्यपश्यतः।<br>
पुराहिमवतःशृङ्गंवज्रिणेवविदारितम्॥6.41.88॥<br>
भङ्क्त्वाप्रासादशिखरंनामविश्राव्यचात्मनः।<br>
विनद्यसुमहानादमुत्पपातविहायसम्॥6.41.89॥<br>
व्यथयन्राक्षसान्सर्वान्हर्षयंश्चापिवानरान्।<br>
सवानराणांमध्येतुरामपार्श्वमुपागतः॥6.41.90॥<br>
रावणस्तुपरंचक्रेक्रोधंप्रासादधर्षणात्।<br>
विनाशंचात्मनःपश्यन्निश्वासपरमोऽभवत्॥6.41.91॥<br>
रामस्तुबहुभिर्हृष्टैर्निनदद्भिःप्लवङ्गमैः।<br>
वृतोरिपुवधाकाङ्क्षीयुद्धायैवाभ्यवर्तत॥6.41.92॥<br>
सुषेणस्तुमहावीर्योगिरिकूटोपमोहरिः।<br>
बहुभिःसंवृतस्तत्रवानरैःकामरूपिभिः॥6.41.93॥<br>
चतुर्द्वाराणिसर्वाणिसुग्रीववचनात्कपिः।<br>
पर्यक्रामतदुर्धर्षोनक्षत्राणीवचन्द्रमाः॥6.41.94॥<br>
तेषामक्षौहिणिशतंसमवेक्ष्यवनौकसाम्।<br>
लङ्कामुपनिविष्टानांसागरंचाभिवर्तताम्॥6.41.95॥<br>
राक्षसाविस्मयंजग्मुस्त्रासंजग्मुस्तथाऽपरे।<br>
अपरेसमरोद्धर्षाद्धर्षमेवप्रपेदिरे॥6.41.96॥<br>
कृत्स्नंहिकपिभिर्व्याप्तंप्राकारपरिखान्तरम्।<br>
ददृशूराक्षसादीनाःप्राकारंवानरीकृतम्॥6.41.97॥<br>
हाहाकारंप्रकुर्वन्तिराक्षसाभयमोहिताः॥6.41.98॥<br>
तस्मिन्महाभीषणकेप्रवृत्तेकोलाहलेराक्षसराजधान्याम्।<br>
प्रगृह्यरक्षांसिमहायुधानियुगान्तवाताइवसंविचेरुः॥6.41.99॥</div></div><script>ac.playbackRate=0.5+parseInt(slider.value)/200</script></body>
</html>