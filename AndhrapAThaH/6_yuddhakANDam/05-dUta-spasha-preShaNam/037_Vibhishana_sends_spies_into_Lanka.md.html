<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-037-Vibhishana_sends_spies_into_Lanka_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
नरवानरराजौतौसचवायुसुतःकपिः।<br>
जाम्बवानृक्षराजश्चराक्षसश्चविभीषणः॥6.37.1॥<br>
अङ्गदोवालिपुत्रश्चसौमित्रिःशलभःकपिः।<br>
सुषेणःसहदायादोमैन्दोद्विविदएवच॥6.37.2॥<br>
गजोगवाक्षःकुमुदोनलोऽथपनसस्तथा।<br>
अमित्रविषयंप्राप्ताःसमवेताःसमर्थयन्॥6.37.3॥<br>
इयंसालक्ष्यतेलङ्कापुरीरावणपालिता।<br>
सासुरोरगगन्धर्वैरमरैरपिदुर्जया॥6.37.4॥<br>
कार्यसिद्धिंपुरस्कृत्यमन्त्रयध्वंविनिर्णये।<br>
नित्यंसन्निहितोह्यत्ररावणोराक्षसाधिपः॥6.37.5॥<br>
तथातेषुब्रुवाणेषुरावणावरजोऽब्रवीत्।<br>
वाक्यमग्राम्यपदवत्पुष्कलार्थंविभीषणः॥6.37.6॥<br>
अनलःशरभश्चैवसम्पातिःप्रघसस्तथा।<br>
गत्वालङ्कांममामात्याःपुरींपुनरिहगताः॥6.37.7॥<br>
भृत्वाशकुनयःसर्वेप्रविष्टाश्चरिपोर्बलम्।<br>
विधानंविहितंयच्चतद्दृष्ट्वासमुपस्थिताः॥6.37.8॥<br>
संविधानंयदाहुस्तेरावणस्यदुरात्मनः।<br>
रामतद्ब्रुवतःसर्वंयथातत्त्वेनमेशृणु॥6.37.9॥<br>
पूर्वंप्रहस्तःसबलोद्वारमासाद्यतिष्ठति।<br>
दक्षिणंचमहावीर्यौमहापार्श्वमहोदरौ॥6.37.10॥<br>
पट्टिशासिधनुष्मद्भिःशूलमुद्गरपाणिभिः।<br>
नानाप्रहरणैःशूरैरावृतोरावणात्मजः॥6.37.11॥<br>
राक्षसानांसहस्रैस्तुबहुभिःशस्त्रपाणिभिः।<br>
युक्तःपरमसंविग्नोराक्षसैर्बहुभिर्वृतः॥6.37.12॥<br>
उत्तरंनगरद्वारंरावणःस्वयमास्थितः॥6.37.13॥<br>
विरूपाक्षस्तुमहताशूलखड्गधनुष्मता।<br>
बलेनराक्षसैःसार्धंमध्यमंगुल्ममास्थितः॥6.37.14॥<br>
एतानेवंविधान्गुल्मान्लङ्कायांसमुदीक्ष्यते।<br>
मामकाःसचिवाःसर्वेपुनःशीघ्रमिहागताः॥6.37.15॥<br>
गजानांचसहस्रंचरथानामयुतंपुरे।<br>
हयानामयुतेद्वेचसाग्रकोटिश्चरक्षसाम्॥6.37.16॥<br>
विक्रान्ताबलवन्तश्चसंयुगेष्वाततायिनः।<br>
इष्टाराक्षसराजस्यनित्यमेतेनिशाचराः॥6.37.17॥<br>
एकैकस्यात्रयुद्धार्थेराक्षसस्यविशांपते।<br>
परिवारःसहस्राणांसहस्रमुपतिष्ठते॥6.37.18॥<br>
एवमुक्त्वामहाबाहूराक्षसांस्तानदर्शयत्।<br>
लङ्कायांसचिवैःसर्वांरामायप्रत्यवेदयत्॥6.37.19॥<br>
रामंकमलपत्राक्षमिदमुत्तरमब्रवीत्।<br>
रावणावरजःश्रीमान्रामप्रियचिकीर्षया॥6.37.20॥<br>
कुबेरंतुयदारामरावणःप्रत्ययुद्ध्यत्।<br>
षष्टिःशतसहस्राणितदानिर्यान्तिराक्षसाः॥6.37.21॥<br>
पराक्रमेणवीर्येणतेजसासत्त्वगौरवात्।<br>
सदृशायेऽत्रदर्पेणरावणस्यदुरात्मनः॥6.37.22॥<br>
अत्रमन्युर्नकर्तव्योरोषयेत्वांनभीषये।<br>
समर्थोह्यसिवीर्येणसुराणामपिनिग्रहे॥6.37.23॥<br>
तद्भवांश्चतुरङ्गेणबलेनमहतावृतः।<br>
व्यूह्येदंवानरानीकंनिर्मथिष्यसिरावणम्॥6.37.24॥<br>
रावणावरजेवाक्यमेवंब्रुवतिराघवः।<br>
शत्रूणांप्रतिघातार्थमिदंवचनमब्रवीत्॥6.37.25॥<br>
पूर्वद्वारेतुलङ्कायानीलोवानरपुङ्गवः।<br>
प्रहस्तप्रतियोद्धास्याद्वानरैर्बहुभिर्वृतः॥6.37.26॥<br>
अङ्गदोवालिपुत्रस्तुबलेनमहतावृतः।<br>
दक्षिणेबाधतांद्वारेमहापार्श्वमहोदरौ॥6.37.27॥<br>
हनुमान्पश्चिमद्वारंनिपीड्यपवनात्मजः।<br>
प्रविशत्वप्रमेयात्माबहुभिःकपिभिर्वृतः॥6.37.28॥<br>
दैत्यदानवसङ्घानामृषीणांचमहात्मनाम्।<br>
विप्रकारप्रियःक्षुद्रोवरदानबलान्वितः॥6.37.29॥<br>
परिक्रामतियःसर्वान्लोकान्सन्तापयन्प्रजाः।<br>
तस्याहंराक्षसेन्द्रस्यस्वयमेववधेधृतः॥6.37.30॥<br>
उत्तरंनगरद्वारमहंसौमित्रिणासह।<br>
निपीड्याभिप्रवेक्ष्यामिसबलोयत्ररावणः॥6.37.31॥<br>
वानरेन्द्रश्चबलवानृक्षराजश्चवीर्यवान्।<br>
राक्षसेन्द्रानुजश्चैवगुल्मोभवतुमध्यमः॥6.37.32॥<br>
नचैवमानुषंरूपंकार्यंहरिभिराहवे।<br>
एषाभवतुसंज्ञानोयुद्धेऽस्मिन्वानरेबले॥6.37.33॥<br>
वानराएवनश्चिह्नंस्वजनेऽस्मिन्भविष्यति॥6.37.34॥<br>
अहमेषसहभ्रात्रालक्ष्मणेनमहौजसा।<br>
आत्मनापञ्चमश्चायंसखाममविभीषणः॥6.37.35॥<br>
सुवेलारोहणेबुद्धिश्चकारमतिमान्मतिम्।<br>
रमणीयतरंदृष्ट्वासुवेलस्यगिरेस्तटम्॥6.37.36॥<br>
ततस्तुरामोमहताबलेनप्रच्छाद्यसर्वांपृथिवींमहात्मा।<br>
प्रहृष्टरूपोऽभिजगामलङ्कांकृत्वामतिंसोऽरिवधेमहात्मा॥6.37.37॥</div></div><script>ac.playbackRate=0.5</script></body>
</html>