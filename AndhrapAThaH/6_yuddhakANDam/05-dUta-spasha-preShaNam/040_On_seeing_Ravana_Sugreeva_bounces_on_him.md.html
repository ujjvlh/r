<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-040-On_seeing_Ravana_Sugreeva_bounces_on_him_0.mp3" type="audio/mpeg"></audio><br>
<br>
ततोरामःसुवेलाग्रंयोजनद्वयमण्डलम्।<br>
आरुरोहससुग्रीवोहरियूथपसंवृतः॥6.40.1॥<br>
त्रिकूटशिखरेरम्येनिर्मितांविश्वकर्मणा।<br>
ददर्शलङ्कांसुन्यस्तांरम्यकाननशोभिताम्॥6.40.2॥<br>
तस्यांगोपुरशृङ्गस्थंराक्षसेन्द्रंदुरासदम्॥6.40.3॥<br>
श्वेतचामरपर्यन्तंविजयच्छत्रशोभितम्।<br>
रक्तचन्दनसंलिप्तंरत्नाभरणभूषितम्॥6.40.4॥<br>
नीलजीमूतसङ्काशंहेमसञ्छादिताम्बरम्।<br>
ऐरावतविषाणाग्रैरुत्कृष्टकिणवक्षसम्॥6.40.5॥<br>
शशलोहितरागेणसंवीतंरक्तवाससा।<br>
सन्ध्यातपेनसंवीतंमेघराशिमिवाम्बरे॥6.40.6॥<br>
पश्यतांवानरेन्द्राणांराघवस्यापिपश्यतः।<br>
दर्शनाद्राक्षसेन्द्रस्यसुग्रीवःसहसोत्थितः॥6.40.7॥<br>
क्रोधवेगेनसंयुक्तःसत्त्वेनचबलेनच।<br>
अचलाग्रादथोत्थायपुप्लुवेगोपुरस्थले॥6.40.8॥<br>
स्थित्वामुहूर्तंसम्प्रेक्ष्यनिर्भयेनान्तरात्मना।<br>
तृणीकृत्यचतद्रक्षःसोऽब्रवीत्परुषंवचः॥6.40.9॥<br>
लोकनाथस्यरामस्यसखादासोऽस्मिराक्षस।<br>
नमयामोक्ष्यसेऽद्यत्वंपार्थिवेन्द्रस्यतेजसा॥6.40.10॥<br>
इत्युक्त्वासहसोत्पत्यपुप्लुवेतस्यचोपरि।<br>
आकृष्यमुकुटंचित्रंपातयित्वाऽपतद्भुवि॥6.40.11॥<br>
समीक्ष्यतूर्णमायान्तमाबभाषेनिशाचरः।<br>
सुग्रीवस्त्वंपरोक्षंमेहीनग्रीवोभविष्यसि॥6.40.12॥<br>
इत्युक्त्वोत्थायतंक्षिप्रंबाहुभ्यामाक्षिपत्तले।<br>
कन्तुवत्तंसमुत्थायबाहुभ्यामाक्षिपद्धरिः॥6.40.13॥<br>
परस्परंस्वेदविदिग्धगात्रौपरस्परंशोणितदिग्धदेहौ।<br>
परस्परंश्लिष्टनिरुद्धचेष्टौपरस्परंशाल्मलिकिंशुकौयथा॥6.40.14॥<br>
मुष्टिप्रहारैश्चतलप्रहारैररत्निघातैश्चकराग्रघातैः।<br>
तौचक्रतुर्युद्धमसह्यरूपंमहाबलौवानरराक्षसैन्द्रौ॥6.40.15॥<br>
उत्क्षिप्यचाक्षिप्यविनम्यदेहौपादक्रमाद्गोपुरवेदिलग्रौ।<br>
अन्योन्यमाविध्यविलग्नदेहौतौपेततुःसालनिखातमध्ये॥6.40.16॥<br>
उत्पेततुर्भूतलमस्पृशन्तौस्थित्वामुहूर्तंत्वभिनिश्वसन्तौ।<br>
आलिङ्ग्यचावल्ग्यचबाहुयोक्त्रैःसंयोजयामासतुराहवेतौ॥6.40.17॥<br>
संरम्भशिक्षाबलसम्प्रयुक्तौसञ्चेरतुःसम्प्रतियुद्धमार्गैः।<br>
शार्दूलसिंहाविवजातदर्पौगजेन्द्रपोताविवसम्प्रयुक्तौ॥6.40.18॥<br>
संहत्यचापीड्यचतावुरोभ्यांनिपेततुर्वैयुगपद्धरण्याम्।<br>
उद्यम्यचान्योन्यमधिक्षिपन्तौसञ्चक्रमातेबहुयुद्धमार्गैः॥6.40.19॥<br>
व्यायामशिक्षाबलसम्प्रयुक्तौक्लमंनतौजग्मतुराशुवीरौ।<br>
बाहूत्तमैर्वारणवारणाभैर्निवारयन्तौवरवारणाभौ॥6.40.20॥<br>
चिरेणकालेनतुसम्प्रयुक्तौसञ्चेरतुर्मण्डलमार्गमाशु॥6.40.21॥<br>
तौपरस्परमासाद्ययत्तावन्योन्यसूदने।<br>
मार्जाराविवभक्षार्थेवितस्थातेमुहुर्मुहुः॥6.40.22॥<br>
मण्डलानिविचित्राणिस्थानानिविविधानिच।<br>
गोमूत्रिकाणिचित्राणिगतप्रत्यागतानिच॥6.40.23॥<br>
तिरश्चीनगतान्येवतथावक्रगतानिच।<br>
परिमोक्षंप्रहाराणांवर्जनंपरिधावनम्॥6.40.24॥<br>
अभिद्रवणमाप्लावमास्थानंचसविग्रहम्।<br>
परावृत्तमपावृत्तमवद्रुतमवप्लुतम्॥6.40.25॥<br>
उपन्यस्तमपन्यस्तंयुद्धमार्गविशारदौ।<br>
तौसञ्चेरतुरन्योन्यंवानरेन्द्रश्चरावणः॥6.40.26॥<br>
एतस्मिन्नन्तरेरक्षोमायाबलमथात्मनः।<br>
आरब्धुमुपसम्पेदेज्ञात्वातंवानराधिपः॥6.40.27॥<br>
उत्पपाततदाऽऽकाशंजितकाशीजितक्लमः।<br>
रावणःस्थितएवात्रहरिराजेनवञ्चितः॥6.40.28॥<br>
अथहरिवरनाथःप्राप्यसङ्ग्रामकीर्तिंनिशिचरपतिमाजौयोजयित्वाश्रमेण।<br>
गगनमतिविशालंलङ्घयित्वाऽर्कसूनुर्हरिवरगणमध्येरामपार्श्वंजगाम॥6.40.29॥<br>
इतिससवितृसूनुस्तत्रतत्कर्मकृत्वापवनगतिरनीकंप्राविशत्सम्प्रहृष्टः।<br>
रघुवरनृपसूनोर्वर्धयन्युद्धहर्षंतरुमृगगणमुख्यैःपूज्यमानोहरीन्द्रः॥6.40.30॥<script>ac.playbackRate=0.5</script>