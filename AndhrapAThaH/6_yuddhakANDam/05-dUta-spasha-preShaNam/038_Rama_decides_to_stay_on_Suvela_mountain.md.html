<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-038-Rama_decides_to_stay_on_Suvela_mountain__0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सतुकृत्वासुवेलस्यमतिमारोहणंप्रति।<br>
लक्ष्मणानुगतोरामःसुग्रीवमिदमब्रवीत्॥6.38.1॥<br>
विभीषणंचधर्मज्ञमनुरक्तंनिशाचरम्।<br>
मन्त्रज्ञंचविधिज्ञंचश्लक्ष्णयापरयागिरा॥6.38.2॥<br>
सुवेलंसाधुशैलेन्द्रमिमंधातुशतैश्चितम्।<br>
अध्यारोहामहेसर्वेवत्स्यामोऽत्रनिशामिमाम्॥6.38.3॥<br>
लङ्कांचालोकयिष्यामोनिलयंतस्यरक्षसः।<br>
येनमेमरणान्तायहृताभार्यादुरात्मना॥6.38.4॥<br>
येनधर्मोनविज्ञातोनतद्वृत्तंकुलंतथा।<br>
राक्षस्यानीचयाबुद्ध्यायेनतद्गर्हितंकृतम्॥6.38.5॥<br>
तस्मिन्मेवर्ततेरोषःकीर्तितेराक्षसाधमे।<br>
यस्यापराधान्नीचस्यवधंद्रक्ष्यामिरक्षसाम्॥6.38.6॥<br>
एकोहिकुरुतेपापंकालपाशवशंगतः।<br>
नीचेनात्मापचारेणकुलंतेनविनश्यति॥6.38.7॥<br>
एवंसम्मन्त्रयन्नेवसक्रोधोरावणंप्रति।<br>
रामःसुवेलंवासायचित्रसानुमुपारुहत्॥6.38.8॥<br>
सशरंचापमुद्यम्यसुमहद्विक्रमेरतः।<br>
तमन्वरोहत्सुग्रीवःसामात्यःसविभीषणः॥6.38.9॥<br>
हनुमानङ्गदोनीलोमैन्दोद्विविदएवच॥6.38.10॥<br>
गजोगवाक्षोगवयःशरभोगन्धमादनः।<br>
पनसःकुमुदश्चैवहरोरम्भश्चयूथपः॥6.38.11॥<br>
जाम्बवांश्चसुषेणश्चऋषभश्चमहामतिः।<br>
दुर्मुखश्चमहातेजास्तथाशतवलिःकपिः॥6.38.12॥<br>
तेवायुवेगप्रवणास्तंगिरिंगिरिचारिणः।<br>
अध्यारोहन्तशतशःसुवेलंयत्रराघवः॥6.38.13॥<br>
तेत्वदीर्घेणकालेनगिरिमारुह्यसर्वतः।<br>
ददृशुःशिखरेतस्यविषक्तामिवखेपुरीम्॥6.38.14॥<br>
तांशुभांप्रवरद्वारांप्राकारपरिशोभिताम्।<br>
लङ्कांराक्षससम्पूर्णांददृशुर्हरियूथपाः॥6.38.15॥<br>
प्राकारचयसंस्थैश्चतदानीलैर्निशाचरैः।<br>
ददृशुस्तेहरिश्रेष्ठाःप्राकारमपरंकृतम्॥6.38.16॥<br>
तेदृष्ट्वावानराःसर्वेराक्षसान्युद्धकाङ्क्षिणः।<br>
मुमुचुर्विविधान्नादांस्तत्ररामस्यपश्यतः॥6.38.17॥<br>
ततोऽस्तमगमत्सूर्यःसन्ध्ययाप्रतिरञ्जितः।<br>
पूर्णचन्द्रप्रदीप्ताचक्षपासमभिवर्तते॥6.38.18॥<br>
ततःसरामोहरिवाहिनीपतिर्विभिषणेनप्रतिनन्द्यसत्कृतः।<br>
सलक्ष्मणोयूथपयूथसंवृतःसुवेलपृष्ठेन्यवसद्यथासुखम्॥6.38.19॥</div></div><script>ac.playbackRate=0.5</script></body>
</html>