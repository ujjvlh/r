<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-036-Ravana_abuses_Malyavan__0.mp3" type="audio/mpeg"></audio><br>
<br>
तत्तुमाल्यवतोवाक्यंहितमुक्तंदशाननः।<br>
नमर्षयतिदुष्टात्माकालस्यवशमागतः॥6.36.1॥<br>
सबद्ध्वाभ्रुकुटिंवक्त्रेक्रोधस्यवशमागतः।<br>
अमर्षात्परिवृत्ताक्षोमाल्यवन्तमथाब्रवीत्॥6.36.2॥<br>
हितबुद्ध्यायदहितंवचःपरुषमुच्यते।<br>
परपक्षंप्रविश्यैवनैतच्छ्रोत्रंगतंमम॥6.36.3॥<br>
मानुषंकृपणंराममेकंशाखामृगाश्रयम्।<br>
समर्थंमन्यसेकेनत्यक्तंपित्रावनालयम्॥6.36.4॥<br>
रक्षसामीश्वरंमांचदेवतानांभयङ्करम्।<br>
हीनंमांमन्यसेकेनह्यहीनंसर्वविक्रमैः॥6.36.5॥<br>
वीरद्वेषेणवाशङ्केपक्षपातेनवारिपोः।<br>
त्वयाऽहंपरुषाण्युक्तःपरप्रोत्साहनेनवा॥6.36.6॥<br>
प्रभवन्तंपदस्थंहिपरुषंकोऽभिधास्यति।<br>
पण्डितःशास्त्रतत्त्वज्ञोविनाप्रोत्साहनाद्रिपोः॥6.36.7॥<br>
आनीयचवनात्सीतांपद्महीनामिवश्रियम्।<br>
किमर्थंप्रतिदास्यामिराघवस्यभयादहम्॥6.36.8॥<br>
वृतंवानरकोटीभिःससुग्रीवंसलक्ष्मणम्।<br>
पश्यकैश्चिदहोभिस्त्वंराघवंनिहतंमया॥6.36.9॥<br>
द्वन्द्वेयस्यनतिष्ठन्तिदैवतान्यपिसंयुगे।<br>
सकस्माद्रावणोयुद्धेभयमाहारयिष्यति॥6.36.10॥<br>
द्विधाभज्येयमप्येवंननमेयंतुकस्यचित्।<br>
एषमेसहजोदोषःस्वभावोदुरतिक्रमः॥6.36.11॥<br>
यदितावत्समुद्रेतुसेतुर्बद्धोयदृच्छया।<br>
रामेणविस्मयःकोत्रयेनतेभयमागतम्॥6.36.12॥<br>
सतुतीर्त्वार्णवंरामःसहवानरसेनया।<br>
प्रतिजानामितेसत्यंनजीवन्प्रतियास्यति॥6.36.13॥<br>
एवंब्रुवाणंसंरब्धंरुष्टंविज्ञायरावणम्।<br>
व्रीडितोमाल्यवान्वाक्यंनोत्तरंप्रत्यपद्यत॥6.36.14॥<br>
जयाशिषाचराजानंवर्धयित्वायथोचितम्।<br>
माल्यवानभ्यनुज्ञातोजगामस्वंनिवेशनम्॥6.36.15॥<br>
रावणस्तुसहामात्योमन्त्रयित्वाविमृश्यच।<br>
लङ्कायामतुलांगुप्तिंकारयामासराक्षसः॥6.36.16॥<br>
सव्यादिदेशपूर्वस्यांप्रहस्तंद्वारिराक्षसम्।<br>
दक्षिणस्यांमहावीर्यौमहापार्श्वमहोदरौ॥6.36.17॥<br>
पश्चिमायामथोद्वारिपुत्रमिन्द्रजितंतथा।<br>
व्यादिदोशमहामायंबहुभीराक्षसैर्वृतम्॥6.36.18॥<br>
उत्तरस्यांपुरद्वारिव्यादिश्यशुकसारणौ।<br>
स्वयंचात्रभविष्यामिमन्त्रिणस्तानुवाचह॥6.36.19॥<br>
राक्षसंतुविरूपाक्षंमहावीर्यपराक्रमम्।<br>
मध्यमेऽस्थापयद्गुल्मेबहुभिःसहराक्षसैः॥6.36.20॥<br>
एवंविधानंलङ्कायाःकृत्वाराक्षसपुङ्गवः।<br>
कृतकृत्यमिवात्मानंमन्यतेकालचोदितः॥6.36.21॥<br>
विसर्जयामासततःसमन्त्रिणोविधानमाज्ञाप्यपुरस्यपुष्कलम्।<br>
जयाशिषामन्त्रिगणेनपूजितोविवेशचान्तःपुरमृद्धिमन्महत्॥6.36.22॥<script>ac.playbackRate=0.5</script>