<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-111-Mandodari_laments_on_Ravana_s_death_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
अथसंस्मारयामासराघवंमातलिस्तदा।<br>
अजानन्निवकिंवीरत्वमेनमनुवर्तसे॥6.111.1॥<br>
विसृजास्मैवधायत्वमस्त्रंपैतामहंप्रभो।<br>
विनाशकालःकथितोयःसुरैःसोऽद्यवर्तत॥6.111.2॥<br>
ततःसंस्मारितोरामस्तेनवाक्येनमातलेः।<br>
जग्राहसशरंदीप्तंनिश्वसन्तमिवोरगम्॥6.111.3॥<br>
यमस्मैप्रथमंप्रादादगस्त्योभगवानृषिः।<br>
ब्रह्मदत्तंमहाबाणममोघंयुधिवीर्यवान्॥6.111.4॥<br>
ब्रह्मणानिर्मितंपूर्वमिन्द्रार्थममितौजसा।<br>
दत्तंसुरपतेःपूर्वंत्रिलोकजयकाङ्क्षिणः॥6.111.5॥<br>
यस्यवाजेषुपवनःफलेपावकभास्करौ।<br>
शरीरमाकाशमयंगौरवेमेरुमन्दरौ॥6.111.6॥<br>
जाज्वल्यमानंवपुषासुपुङ्खंहेमभूषितम्।<br>
तेजसासर्वभूतानांकृतंभास्करवर्चसम्॥6.111.7॥<br>
सधूममिवकालाग्निंदीप्तमाशीविषंयथा।<br>
परनागाश्ववृन्दानांभेदनंक्षिप्रकारिणम्॥6.111.8॥<br>
द्वाराणांपरिघाणांचगिरीणामपिभेदनम्।<br>
नानारुधिरसिक्ताङ्गंमेदोदिग्धंसुदारुणम्॥6.111.9॥<br>
वज्रसारंमहानादंनानासमितिदारणम्।<br>
सर्ववित्रासनंभीमंश्वसन्तमिवपन्नगम्॥6.111.10॥<br>
कङ्कगृध्रवलानांचगोमायुगणरक्षसाम्।<br>
नित्यंभक्ष्यप्रदंयुद्धेयमरूपंभयावहम्॥6.111.11॥<br>
नन्दनंवानरेन्द्राणांरक्षसामवसादनम्।<br>
वाजितंविविधैर्वाजैश्चारुचित्रैर्गरुत्मतः॥6.111.12॥<br>
तमुत्तमेषुंलोकानामिक्ष्वाकुभयनाशनम्।<br>
द्विषतांकीर्तिहरणंप्रहर्षकरमात्मनः॥6.111.13॥<br>
अभिमन्त्र्यततोरामस्तंमहेषुंमहाबलः।<br>
वेदप्रोक्तेनविधिनासन्दधेकार्मुकेबली॥6.111.14॥<br>
तस्मिन्सन्धीयमानेतुराघवेणशरोत्तमे।<br>
सर्वभूतानिवित्रेसुश्चचालचवसुन्धरा॥6.111.15॥<br>
सरावणायसङ्क्रुद्धोभृशमायम्यकार्मुकम्।<br>
चिक्षेपपरमायत्तस्तंशरंमर्मघातिनम्॥6.111.16॥<br>
सवज्रइवदुर्धर्षोवज्रिबाहुविसर्जितः।<br>
कृतान्तइवचावार्योन्यपतद्रावणोरसि॥6.111.17॥<br>
सविसृष्टोमहावेगःशरीरान्तकरःशरः।<br>
बिभेदहृदयंतस्यरावणस्यदुरात्मनः॥6.111.18॥<br>
रुधिराक्तःसवेगेनजीवितान्तकरःशरः।<br>
रावणस्यहरन्प्राणान्विवेशधरणीतलम्॥6.111.19॥<br>
सशरोरावणंहत्वारुधिरार्दीकृतच्छविः।<br>
कृतकर्मानिभृतवत्स्वतूणींपुनरागमत्॥6.111.20॥<br>
तस्यहस्ताद्धतस्याशुकार्मुकंतत्ससायकम्।<br>
निपपातसहप्राणैर्भ्रश्यमानस्यजीवितात्॥6.111.21॥<br>
गतासुर्भीमवेगस्तुनैर्ऋतेन्द्रोमहाद्युतिः।<br>
पपातस्यन्दनाद्भूमौवृत्रोवज्रहतोयथा॥6.111.22॥<br>
तंदृष्ट्वापतितंभूमौहतशेषानिशाचराः।<br>
हतनाथाभयत्रस्ताःसर्वतःसम्प्रदुद्रुवुः॥6.111.23॥<br>
नर्दन्तश्चाभिपेतुस्तान्वानराद्रुमयोधिनः॥6.111.24॥<br>
अर्दितावानरैर्हृष्टैर्लङ्कामभ्यपतन्भयात्।<br>
गताश्रयत्वात्करुणैर्बाष्पप्रस्रवणैर्मुखैः॥6.111.25॥<br>
ततोविनेदुःसंहृष्टावानराजितकाशिनः।<br>
वदन्तोराघवजयंरावणस्यचतद्वधम्॥6.111.26॥<br>
अथान्तरिक्षेव्यनदत्सौम्यस्त्रिदशदुन्दुभिः।<br>
दिव्यगन्धवहस्तत्रमारुतःससुखोववौ॥6.111.27॥<br>
निपपातान्तरिक्षाच्चपुष्पवृष्टिस्तदाभुवि।<br>
किरन्तीराघवरथंदुरवापामनोरमा॥6.111.28॥<br>
राघवस्तवसंयुक्तागगनेऽपिचशुश्रुवे।<br>
साधुसाध्वितिवागग्र्यादैवतानांमहात्मनाम्॥6.111.29॥<br>
आविवेशमहाहर्षोदेवानांचारणैःसह।<br>
रावणेनिहतेरौद्रेसर्वलोकभयङ्करे॥6.111.30॥<br>
ततःसकामंसुग्रीवमङ्गदंचमहाबलम्।<br>
चकारराघवःप्रीतोहत्वाराक्षसपुङ्गवम्॥6.111.31॥<br>
ततःप्रजग्मुःप्रशमंमरुद्गणादिशःप्रसेदुर्विमलंनभोऽबवत्।<br>
महीचकम्पेनहिमारुतोववौस्थिरप्रभश्चाप्यभवद्दिवाकरः॥6.111.32॥<br>
ततस्तुसुग्रीवविभीषणादयःसुहृद्विशेषाःसहलक्ष्मणास्तदा।<br>
समेत्यहृष्टाविजयेनराघवंरणेऽभिरामंविधिनाह्यपूजयन्॥6.111.33॥<br>
सतुनिहतरिपुःस्थिरप्रतिज्ञःस्वजनबलाभिवृतोरणेरराज।<br>
रघुकुलनृपनन्दनोमहौजास्त्रिदशगणैरभिसंवृतोयथेन्द्रः॥6.111.34॥</div></div><script>ac.playbackRate=0.5+parseInt(slider.value)/200</script></body>
</html>