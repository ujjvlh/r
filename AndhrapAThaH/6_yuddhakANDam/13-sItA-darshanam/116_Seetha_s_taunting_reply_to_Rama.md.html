<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-116-Seetha_s_taunting_reply_to_Rama_0.mp3" type="audio/mpeg"></audio><br>
<br>
<br>
इतिप्रतिसमादिष्टोहनुमान्मारुतात्मजः।<br>
प्रविवेशपुरींलङ्कांपूज्यमानोनिशाचरैः॥6.116.1॥<br>
ददर्शमृजयाहीनांसातङ्कामिवरोहिणीम्।<br>
वृक्षमूलेनिरानन्दांराक्षसीभिःसमावृताम्॥6.116.2॥<br>
निभृतःप्रणतःप्रह्वःसोऽभिगम्याभिवाद्यच॥6.116.3॥<br>
दृष्ट्वातमागतंदेवीहनुमन्तंमहाबलम्।<br>
तूष्णीमास्ततदादृष्ट्वास्मृत्वाप्रमुदिताऽभवत्॥6.116.4॥<br>
सौम्यंदृष्ट्वामुखंतस्याहनुमान्प्लवगोत्तमः।<br>
रामस्यवचनंसर्वमाख्यातुमुपचक्रमे॥6.116.5॥<br>
वैदेहिकुशलीरामःसहसुग्रीवलक्ष्मणः।<br>
विभीषणसहायश्चहरीणांसहितोबलैः॥6.116.6॥<br>
कुशलंचाहुसिद्धार्थोहतशत्रुररिन्दमः॥6.116.7॥<br>
विभीषणसहायेनरामेणहरिभिःसह।<br>
निहतोरावणोदेविलक्ष्मणस्यनयेनच॥6.116.8॥<br>
पृष्ट्वातुकुशलंरामोवीरस्त्वांरघुनन्दनः।<br>
अब्रवीत्परमप्रीतःकृतार्थेनान्तरात्मना॥6.116.9॥<br>
प्रियमाख्यामितेदेवित्वांतुभूयःसभाजये।<br>
दिष्ट्याजीवसिधर्मज्ञेजयेनममसंयुगे॥6.116.10॥<br>
लब्धोनोविजयःसीतेस्वस्थाभवगतव्यथा।<br>
रावणश्चहतःशत्रुर्लङ्काचेयंवशेस्थिता॥6.116.11॥<br>
मयाह्यलब्धनिद्रेणदृढेनतवनिर्जये।<br>
प्रतिज्ञैषाविनिस्तीर्णाबद्ध्वासेतुंमहोदधौ॥6.116.12॥<br>
सम्भ्रमश्चनगन्तव्योवर्तन्त्यारावणालये।<br>
विभीषणविधेयंहिलङ्कैश्वर्यमिदंकृतम्॥6.116.13॥<br>
तदाश्वसिहिविश्वस्तास्वगृहेपरिवर्तसे।<br>
अयंचाभ्येतिसंहृष्टस्त्वद्दर्शनसमुत्सुकः॥6.116.14॥<br>
एवमुक्तासमुत्पत्यसीताशशिनिभानना।<br>
प्रहर्षेणावरुद्धासाव्याजहारनकिञ्चन॥6.116.15॥<br>
अब्रवीच्चहरिश्रेष्ठःसीतामप्रतिजल्पतीम्।<br>
किंनुचिन्तयसेदेविकिंनुमांनाभिभाषसे॥6.116.16॥<br>
एवमुक्ताहनुमतासीताधर्मेव्यवस्थिता।<br>
अब्रवीत्परमप्रीताहर्षगद्गदयागिरा॥6.116.17॥<br>
प्रियमेतदुपश्रुत्यभर्तुर्विजयसंश्रितम्।<br>
प्रहर्षवशमापन्नानिर्वाक्याऽस्मिक्षणान्तरम्॥6.116.18॥<br>
नहिपश्यामिसदृशंचिन्तयन्तीप्लवङ्गम।<br>
मत्प्रियाख्यानाकस्येहतवप्रत्यभिनन्दनम्॥6.116.19॥<br>
नहिपश्यामितत्सौम्यपृथिव्यामपिवानर।<br>
सदृशंमत्प्रियाख्यानेतवदातुंभवेत्समम्॥6.116.20॥<br>
हिरण्यंवासुवर्णंवारत्नानिविविधानिच।<br>
राज्यंवात्रिषुलोकेषुनैतदर्हतिभाषितुम्॥6.116.21॥<br>
एवमुक्तस्तुवैदेह्याप्रत्युवाचप्लवङ्गमः।<br>
गृहीतप्राञ्जलिर्वाक्यंसीतायाःप्रमुखेस्थितः॥6.116.22॥<br>
भर्तुःप्रियहितेयुक्तेभर्तुर्विजयकाङ्क्षिणि।<br>
स्निग्धमेवंविधंवाक्यंत्वमेवार्हसिभाषितुम्॥6.116.23॥<br>
तवैतद्वचनंसौम्येसारवत्स्निग्धमेवच।<br>
रत्नौघाद्विविधाच्चापिदेवराज्याद्विशिष्यते॥6.116.24॥<br>
अर्थतश्चमयाप्राप्तादेवराज्यादयोगुणाः।<br>
हतशत्रुंविजयिनंरामंपश्यामिसुस्थितम्॥6.116.25॥<br>
तस्यतद्वचनंश्रुत्वामैथिलीजनकात्मजा।<br>
ततःशुभतरंवाक्यमुवाचपवनात्मजम्॥6.116.26॥<br>
अतिलक्षणसम्पन्नंमाधुर्यगुणभूषितम्।<br>
बुद्ध्याह्यष्टाङ्गयायुक्तंत्वमेवार्हसिभाषितुम्॥6.116.27॥<br>
श्लाघनीयोऽनिलस्यत्वंपुत्रःपरमधार्मिकः।<br>
बलंशौर्यंश्रुतंसत्त्वंविक्रमोदाक्ष्यमुत्तमम्॥6.116.28॥<br>
तेजःक्षमाधृतिर्धैर्यंविनीतत्वंनसंशयः।<br>
एतेचान्येचबहवोगुणास्त्वय्येवशोभनाः॥6.116.29॥<br>
अथोवाचपुनःसीतामसम्भ्रान्तोविनीतवत्।<br>
प्रगृहीताञ्जलिर्हर्षात्सीतायाःप्रमुखेस्थितः॥6.116.30॥<br>
इमास्तुखलुराक्षस्योयदित्वमनुमन्यसे।<br>
हन्तुमिच्छाम्यहंसर्वायाभिस्त्वंतर्जितापुरा॥6.116.31॥<br>
क्लिश्यन्तींपतिदेवांत्वामशोकवनिकांगताम्॥6.116.32॥<br>
घोररूपसमाचाराःक्रूराःक्रूरतरेक्षणाः।<br>
राक्षस्योदारुणकथावरमेतत्प्रयच्छमे॥6.116.33॥<br>
मुष्टिभिःपाणिभिःसर्वाश्चरणैश्चैवशोभने।<br>
इच्छामिविविधैर्घातैर्हन्तुमेताःसुदारुणाः॥6.116.34॥<br>
घातैर्जानुप्रहारैश्चदशनानांचपातनैः।<br>
भक्षणैःकर्णनासानांकेशानांलुञ्चनैस्तथा॥6.116.35॥<br>
नखैःशुष्कमुखीभिश्चदारणैर्लङ्घनैर्हतैः।<br>
निपात्यहन्तुमिच्छामितवविप्रियकारिणीः॥6.116.36॥<br>
एवंप्रकारैर्बहुभिर्विप्रकारैर्यशस्विनि।<br>
हन्तुमिच्छाम्यहंदेवितवेमाःकृतकिल्बिषाः॥6.116.37॥<br>
एवमुक्ताहनुमतावैदेहीजनकात्मजा।<br>
उवाचधर्मसहितंहनुमन्तंयशस्विनी॥6.116.38॥<br>
राजसंश्रयवश्यानांकुर्वन्तीनांपराज्ञया।<br>
विधेयानांचदासीनांकःकुप्येद्वानरोत्तम॥6.116.39॥<br>
भाग्यवैषम्ययोगेनपुरादुश्चरितेनच।<br>
मयैतत्प्राप्यतेसर्वंस्वकृतंह्युपभुज्यते॥6.116.40॥<br>
प्राप्तव्यंतुदशायोगान्मयैतदितिनिश्चितम्।<br>
दासीनांरावणस्याहंमर्षयामीहदुर्बला॥6.116.41॥<br>
आज्ञप्तारावणेनैताराक्षस्योमामतर्जयन्।<br>
हतेतस्मिन्नकुर्युर्हितर्जनंवानरोत्तम॥6.116.42॥<br>
अयंव्याघ्रसमीपेतुपुराणोधर्मसंस्थितः।<br>
ऋक्षेणगीतःश्लोकोमेतन्निबोधप्लवङ्गम॥6.116.43॥<br>
नपरःपापमादत्तेपरेषांपापकर्मणाम्।<br>
समयोरक्षितव्यस्तुसन्तश्चारित्रभूषणाः॥6.116.44॥<br>
पापानांवाशुभानांवावधार्हाणांप्लवङ्गम।<br>
कार्यंकरुणमार्येणनकश्चिन्नापराध्यति॥6.116.45॥<br>
लोकहिंसाविहाराणांरक्षसांकामरूपिणाम्।<br>
कुर्वतामपिपापानिनैवकार्यमशोभनम्॥6.116.46॥<br>
एवमुक्तस्तुहनुमान्सीतयावाक्यकोविदः।<br>
प्रत्युवाचततःसीतांरामपत्नींयशस्विनीम्॥6.116.47॥<br>
युक्तारामस्यभवतीधर्मपत्नीयशस्विनी।<br>
प्रतिसन्दिशमांदेविगमिष्येयत्रराघवः॥6.116.48॥<br>
एवमुक्ताहनुमतावैदेहीजनकात्मजा।<br>
अब्रवीद्द्रष्टुमिच्छामिभर्तारंवानरोत्तम॥6.116.49॥<br>
तस्यास्तद्वनंश्रुत्वाहनुमान्मारुतात्मजः।<br>
हर्षयन्मैथिलींवाक्यमुवाचेदंमहाद्युतिः॥6.116.50॥<br>
पूर्णचन्द्राननंरामंद्रक्ष्यस्यार्येसलक्ष्मणम्।<br>
स्थिरमित्रंहतामित्रंशचीवत्रिदशेश्वरम्॥6.116.51॥<br>
तामेवमुक्त्वाराजन्तींसीतांसाक्षादिवश्रियम्।<br>
आजगाममहावेगोहनुमान्यत्रराघवः॥6.116.52॥<script>ac.playbackRate=0.5</script>