<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-117-Gods_reach_Lanka_and_approach_Rama_0.mp3" type="audio/mpeg"></audio><br>
<br>
<br>
सउवाचमहाप्राज्ञमभिगम्यप्लवङ्गमः।<br>
रामंवचनमर्थज्ञोवरंसर्वधनुष्मताम्॥6.117.1॥<br>
यन्निमित्तोऽयमारम्भःकर्मणांचफलोदयः।<br>
तांदेवींशोकसन्तप्तांमैथिलींद्रष्टुमर्हसि॥6.117.2॥<br>
साहिशोकसमाविष्टाबाष्पपर्याकुलेक्षणा।<br>
मैथिलीविजयंश्रुत्वातवहर्षमुपागमत्॥6.117.3॥<br>
पूर्वकात्प्रत्ययाच्चाहमुक्तोविश्वस्तयातया।<br>
भर्तारंद्रष्टुमिच्छामिकृतार्थंसहलक्ष्मणम्॥6.117.4॥<br>
एवमुक्तोहनुमतारामोधर्मभृतांवरः।<br>
अगच्छत्सहसाध्यानमीषद्बाष्पपरिप्लुतः॥6.117.5॥<br>
दीर्घमुष्णंविनिश्वस्यमेदिनीमवलोकयन्।<br>
उवाचमेघसङ्काशंविभीषणमुपस्थितम्॥6.117.6॥<br>
दिव्याङ्गरागांवैदेहींदिव्याभरणभूषिताम्।<br>
इहसीतांशिरस्स्नातामुपस्थापयमाचिरम्॥6.117.7॥<br>
एवमुक्तस्तुरामेणत्वरमाणोविभीषणः।<br>
प्रविश्यान्तःपुरंसीतांस्वाभिःस्त्रीभिरचोदयत्॥6.117.8॥<br>
दिव्याङ्गरागावैदेहिदिव्याभरणभूषिता।<br>
यानमारोहभद्रंतेभर्तात्वांद्रष्टुमिच्छति॥6.117.9॥<br>
एवमुक्तातुवेदेहीप्रत्युवाचविभीषणम्।<br>
अस्नाताद्रष्टुमिच्छामिभर्तारंराक्षसाधिप॥6.117.10॥<br>
तस्यास्तद्वचनंश्रुत्वाप्रत्युवाचविभीषणः।<br>
यदाहराजाभर्तातेतत्तथाकर्तुमर्हसि॥6.117.11॥<br>
तस्यतद्वचनंश्रुत्वामैथिलीभर्तृदेवता।<br>
भर्तृभक्तिव्रतासाध्वीतथेतिप्रत्यभाषत॥6.117.12॥<br>
ततःसीतांशिरस्स्नातांयुवतीभिरलङ्कृताम्।<br>
महार्हाभरणोपेतांमहार्हाम्बरधारिणीम्॥6.117.13॥<br>
आरोप्यशिबिकांदीप्तांपरार्ध्याम्बरसंवृताम्।<br>
रक्षोभिर्बहुभिर्गुप्तामाजहारविभीषणः॥6.117.14॥<br>
सोऽभिगम्यमहात्मानंज्ञात्वाऽपिध्यानमास्थितम्।<br>
प्रणतश्चप्रहृष्टश्चप्राप्तंसीतांन्यवेदयत्॥6.117.15॥<br>
तामागतामुपश्रुत्यरक्षोगृहचिरोषिताम्।<br>
हर्षोदैन्यंचरोषश्चत्रयंराघवमाविशत्॥6.117.16॥<br>
ततःपार्श्वगतंदृष्ट्वासविमर्शंविचारयन्।<br>
विभीषणमिदंवाक्यमहृष्टंराघवोऽब्रवीत्॥6.117.17॥<br>
राक्षसाधिपतेसौम्यनित्यंमद्विजयेरत।<br>
वैदेहीसन्निकर्षंमेशीघ्रंसमुपगच्छतु॥6.117.18॥<br>
सतद्वचनमाज्ञायराघवस्यविभीषणः।<br>
तूर्णमुत्सारणेयत्नंकारयामाससर्वतः॥6.117.19॥<br>
कञ्चुकोष्णीषिणस्तत्रवेत्रजर्जरपाणयः।<br>
उत्सारयन्तःपुरुषाःसमन्तात्परिचक्रमुः॥6.117.20॥<br>
ऋक्षाणांवानराणांचराक्षसानांचसर्वशः।<br>
वृन्दान्युत्सार्यमाणानिदूरमुत्ससृजुस्तदा॥6.117.21॥<br>
तेषामुत्सार्यमाणानांसर्वेषांध्वनिरुत्थितः।<br>
वायुनोद्वर्तमानस्यसागरस्येवनिस्वनः॥6.117.22॥<br>
उत्सार्यमाणांस्तान्दृष्ट्वासमन्ताज्जातसम्भ्रमान्।<br>
दाक्षिण्यात्तदमर्षाच्चवारयामासराघवः॥6.117.23॥<br>
संरब्धश्चाब्रवीद्रामश्चक्षुषाप्रदहन्निव।<br>
विभीषणंमहाप्राज्ञंसोपालम्भमिदंवचः॥6.117.24॥<br>
किमर्थंमामनादृत्यक्लिश्यतेऽयंत्वयाजनः।<br>
निवर्तयैनमुद्योगंजनोऽयंस्वजनोमम॥6.117.25॥<br>
नगृहाणिनवस्त्राणिनप्राकारास्तिरस्क्रियाः।<br>
नेदृशाराजसत्कारावृत्तमावरणंस्त्रियाः॥6.117.26॥<br>
व्यसनेषुनकृच्छ्रेषुनयुद्धेषुस्वयंवरे।<br>
नक्रुतौनविवाहेचदर्शनंदुष्यतिस्त्रियाः॥6.117.27॥<br>
सैषायुद्धगताचैवकृच्छ्रेचमहतिस्थिता।<br>
दर्शनेऽस्यानदोषःस्यान्मत्समीपेविशेषतः॥6.117.28॥<br>
तदानयसमीपंमेशीघ्रमेनांविभीषण।<br>
सीतापश्यतुमामेषासुहृद्गणवृतंस्थितम्॥6.117.29॥<br>
एवमुक्तस्तुरामेणसविमर्शोविभीषणः।<br>
रामस्योपानयत्सीतांसन्निकर्षंविनीतवत्॥6.117.30॥<br>
ततोलक्ष्मणसुग्रीवौहनुमांश्चप्लवङ्गमः।<br>
निशम्यवाक्यंरामस्यबभूवुर्व्यथिताभृशम्॥6.117.31॥<br>
कलत्रनिरपेक्षैश्चइङ्गितैरस्यदारुणैः।<br>
अप्रीतमिवसीतायांतर्कयन्तिस्मराघवम्॥6.117.32॥<br>
लज्जयात्ववलीयन्तीस्वेषुगात्रेषुमैथिली।<br>
विभीषणेनानुगताभर्तारंसाऽभ्यवर्तत॥6.117.33॥<br>
सावस्त्रसंरुद्धमुखीलज्जयाजनसंसदि।<br>
रुरोदासाद्यभर्तारमार्यपुत्रेतिभाषिणी॥6.117.34॥<br>
विस्मयाच्चप्रहर्षाच्चस्नेहाच्चपतिदेवता।<br>
उदैक्षतमुखंभर्तुःसौम्यंसोम्यतरानना॥6.117.35॥<br>
अथसमपनुदन्मनःक्लमंसासुचिरमदृष्टमुदीक्ष्यवैप्रियस्य।<br>
वदनमुदितपूर्णचन्द्रकान्तंविमलशशाङ्कनिभाननातदानीम्॥6.117.36॥<script>ac.playbackRate=0.5</script>