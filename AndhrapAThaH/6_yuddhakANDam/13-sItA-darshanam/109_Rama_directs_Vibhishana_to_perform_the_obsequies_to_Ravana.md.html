<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-109-Rama_directs_Vibhishana_to_perform_the_obsequies_to_Ravana_0.mp3" type="audio/mpeg"></audio><br>
<br>
ततःप्रवृत्तंसुक्रूरंरामरावणयोस्तदा।<br>
सुमहद्द्वैरथंयुद्धंसर्वलोकभयावहम्॥6.109.1॥<br>
ततोराक्षससैन्यंचहरीणांचमहद्बलम्।<br>
प्रगृहीतप्रहरणंनिश्चेष्टंसमतिष्ठत॥6.109.2॥<br>
सम्प्रयुद्धौततोदृष्ट्वाबलवन्नरराक्षसौ।<br>
व्याक्षिप्तहृदयाःसर्वेपरंविस्मयमागताः॥6.109.3॥<br>
नानाप्रहरणैर्व्यग्रैर्भुजैर्विस्मितबुद्धयः।<br>
सर्पन्तंप्रेक्ष्यसङ्ग्रामंनाभिजग्मुःपरस्परम्॥6.109.4॥<br>
रक्षसांरावणंचापिवानराणांचराघवम्।<br>
पश्यतांविस्मिताक्षाणांसैन्यंचित्रमिवाबभौ॥6.109.5॥<br>
तौतुतत्रनिमित्तानिदृष्ट्वारावणराघवौ।<br>
कृतबुद्धीस्थिरामर्षौयुयुधातेब्यभीतवत्॥6.109.6॥<br>
जेतव्यमितिकाकुत्स्थोमर्तव्यमितिरावणः।<br>
धृतौस्ववीर्यसर्वस्वंयुद्धेऽदर्शयतांतदा॥6.109.7॥<br>
ततःक्रोधाद्दशग्रीवःशरान्सन्धायवीर्यवान्।<br>
मुमोचध्वजमुद्दिश्यराघवस्यरथेस्थितम्॥6.109.8॥<br>
तेशरास्तमनासाद्यपुरन्दररथध्वजम्।<br>
रथशक्तिंपरामृश्यनिपेतुर्धरणीतले॥6.109.9॥<br>
ततोरामोऽभिसङ्क्रुद्धश्चापमायम्यवीर्यवान्।<br>
कृतप्रतिकृतंकर्तुंमनसासम्प्रचक्रमे॥6.109.10॥<br>
रावणध्वजमुद्दिश्यमुमोचनिशितंशरम्।<br>
महासर्पमिवासह्यंज्वलन्तंस्वेनतेजसा॥6.109.11॥<br>
जगामसमहींछित्त्वादशग्रीवध्वजंशरः।<br>
सनिकृत्तोऽपतद्भूमौरावणस्यरथध्वजः॥6.109.12॥<br>
ध्वजस्योन्मथनंदृष्ट्वारावणःसुमहाबलः।<br>
सम्प्रदीप्तोऽभवत्क्रोधादमर्षात्प्रदहन्निव॥6.109.13॥<br>
सरोषवशमापन्नःशरवर्षंमहद्वमन्।<br>
रामस्यतुरगान्दीप्तैःशरैर्विव्याधरावणः॥6.109.14॥<br>
तेविद्धाहरयस्तत्रनास्खलन्नापिबभ्रमुः।<br>
बभूवुःस्वस्थहृदयाःपद्मनालैरिवाहताः॥6.109.15॥<br>
तेषामसम्भ्रमंदृष्ट्वावाजिनांरावणस्तदा।<br>
भूयएवसुसङ्क्रुद्धःशरवर्षंमुमोचह॥6.109.16॥<br>
गदाश्चपरिघाश्चैवचक्राणिमुसलानिच।<br>
गिरिशृङ्गाणिवृक्षांश्चतथाशूलपरश्वधान्॥6.109.17॥<br>
मायाविहितमेतत्तुशस्त्रवर्षमपातयत्।<br>
तुमुलंत्रासजननंभीमंभीमप्रतिस्वनम्॥6.109.18॥<br>
तद्वर्षमभवद्युद्धेनैकशस्त्रमयंमहत्।<br>
विमुच्यराघवरथंसमान्ताद्वानरेबले॥6.109.19॥<br>
सहस्रशस्ततोबाणानश्रान्तहृदयोद्यमः।<br>
मुमोचचदशग्रीवोनिस्सङ्गेनाऽन्तरात्मना॥6.109.20॥<br>
व्यायच्छमानंतंदृष्ट्वातत्परंरावणंरणे।<br>
प्रहसन्निवकाकुत्स्थःसन्दधेसायकान्शितान्॥6.109.21॥<br>
समुमोचततोबाणान्रणेशतसहस्रशः।<br>
तान्दृष्ट्वारावणश्चक्रेस्वशरैःखंनिरन्तरम्॥6.109.22॥<br>
ततस्ताभ्यांप्रमुक्तेनशरवर्षेणभास्वता।<br>
शरबद्धमिवाभातिद्वितीयंभास्वदम्बरम्॥6.109.23॥<br>
नानिमित्तोऽभवद्बाणोनातिभेत्ताननिष्फलः॥6.109.24॥<br>
अन्योन्यमभिसंहत्यनिपेतुर्धरणीतले।<br>
तथाविसृजतोर्बाणान्रामरावणयोर्मृधे॥6.109.25॥<br>
प्रायुद्ध्यतामविच्छिन्नमस्यन्तौसव्यदक्षिणम्।<br>
चक्रतुश्चशरौघैस्तौनिरुच्छ्वासमिवाम्बरम्॥6.109.26॥<br>
रावणस्यहयान्रामोहयान्रामस्यरावणः।<br>
जघ्नतुस्तौतथाऽन्योन्यंकृतानुकृतकारिणौ॥6.109.27॥<br>
एवंतौतुसुसङ्क्रुद्धौचक्रतुर्युद्धमद्भुतम्।<br>
मुहूर्तमभवद्युद्धंतुमुलंरोमहर्षणम्॥6.109.28॥<br>
प्रयुध्यमानौसमरेमहाबलौशितैःशरैरावणलक्ष्मणाग्रजौ।<br>
ध्वजावपातेनसराक्षसाधिपोभृशंप्रचुक्रोधतदारघूत्तमे॥6.109.29॥<script>ac.playbackRate=0.5</script>