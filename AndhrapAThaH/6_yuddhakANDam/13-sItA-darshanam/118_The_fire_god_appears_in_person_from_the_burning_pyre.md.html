<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-118-The_fire-god_appears_in_person_from_the_burning_pyre_0.mp3" type="audio/mpeg"></audio><br>
<br>
<br>
तांतुपार्श्वस्थितांप्रह्वांरामःसम्प्रेक्ष्यमैथिलीम्।<br>
हृदयान्तर्गतक्रोधोव्याहर्तुमुपचक्रमे॥6.118.1॥<br>
एषाऽसिनिर्जिताभद्रेशत्रुंजित्वामयारणे।<br>
पौरुषाद्यदनुष्ठेयंतदेतदुपपादितम्॥6.118.2॥<br>
गतोऽस्म्यन्तममर्षस्यधर्षणासम्प्रमार्जिता।<br>
अवमानश्चशत्रुश्चमयायुगपदुद्धृतौ॥6.118.3॥<br>
अद्यमेपौरुषंदृष्टमद्यमेसफलःश्रमः।<br>
अद्यतीर्णप्रतिज्ञत्वात्प्रभवामीहचात्मनः॥6.118.4॥<br>
यात्वंविरहितानीताचलचित्तेनरक्षसा।<br>
दैवसम्पादितोदोषोमानुषेणमयाजितः॥6.118.5॥<br>
सम्प्राप्तमवमानंयस्तेजसानप्रमार्जति।<br>
कस्तस्यपुरुषार्थोऽस्तिपुरुषस्याल्पतेजसः॥6.118.6॥<br>
लङ्घनंचसमुद्रस्यलङ्कायाश्चावमर्दनम्।<br>
सफलंतस्यतच्छ्लाध्यंमहत्कर्महनूमतः॥6.118.7॥<br>
युद्धेविक्रमतश्चैवहितंमन्त्रयतश्चमे।<br>
सुग्रीवस्यससैन्यस्यसफलोऽद्यपरिश्रमः॥6.118.8॥<br>
निर्गुणंभ्रातरंत्यक्त्वायोमांस्वयमुपस्थितः।<br>
विभीषणस्यभक्तस्यसफलोऽद्यपरिश्रमः॥6.118.9॥<br>
इत्येवंब्रुवतस्तस्यसीतारामस्यतद्वचः।<br>
मृगीवोत्फुल्लनयनाबभूवाश्रुपरिप्लुता॥6.118.10॥<br>
पश्यतस्तांतुरामस्यभूयःक्रोधोव्यवर्धत।<br>
प्रभूताज्यावसिक्त्स्यपावकस्येवदीप्यतः॥6.118.11॥<br>
सबद्ध्वाभ्रुकुटींवक्त्रेतिर्यक्प्रेक्षितलोचनः।<br>
अब्रवीत्परुषंसीतांमध्येवानररक्षसाम्॥6.118.12॥<br>
यत्कर्तव्यंमनुष्येणधर्षणांपरिमार्जता।<br>
तत्कृतंसकलंसीतेशत्रुहस्तादमर्षणात्॥6.118.13॥<br>
निर्जिताजीवलोकस्यतपसाभावितात्मना।<br>
अगस्त्येनदुराधर्षामुनिनादक्षिणेवदिक्॥6.118.14॥<br>
विदितश्चास्तुतेभद्रेयोऽयंरणपरिश्रमः।<br>
सतीर्णःसुहृदांवीर्यान्नत्वदर्थंमयाकृतः॥6.118.15॥<br>
रक्षतातुमयावृत्तमपावदंचसर्वशः।<br>
प्रख्यातस्यात्मवंशस्यन्यङ्गंचपरिरक्षता॥6.118.16॥<br>
प्राप्तचारित्रसन्देहाममप्रतिमुखेस्थिता।<br>
दीपोनेत्रातुरस्येवप्रतिकूलाऽसिमेदृढम्॥6.118.17॥<br>
तद्गच्छह्यभ्यनुज्ञातायथेष्टंजनकात्मजे।<br>
एतादशदिशोभद्रेकार्यमस्तिनमेत्वया॥6.118.18॥<br>
कःपुमान्हिकुलेजातःस्त्रियंपरगृहोषिताम्।<br>
तेजस्वीपुनरादद्यात्सुहृल्लेख्येनचेतसा॥6.118.19॥<br>
रावणाङ्कपरिभ्रष्टांदृष्टांदुष्टेनचक्षुषा।<br>
कथंत्वांपुनरादद्यांकुलंव्यपदिशन्महत्॥6.118.20॥<br>
तदर्थंनिर्जितामेत्वंयशःप्रत्याहृतंमया।<br>
नास्तिमेत्वय्यभिष्वङ्गोयथेष्टंगम्यतामितः॥6.118.21॥<br>
इतिप्रव्याहृतंभद्रेमयैतत्कृतबुद्धिना।<br>
लक्ष्मणेभरतेवात्वंकुरुबुद्धिंयथासुखम्॥6.118.22॥<br>
सुग्रीवेवानरेन्द्रेवाराक्षसेन्द्रेविभीषणे।<br>
निवेशयमनःसीतेयथावासुखमात्मनः॥6.118.23॥<br>
नहित्वांरावणोदृष्ट्वादिव्यरूपांमनोरमाम्।<br>
मर्षयेतचिरंसीतेस्वगृहेपरिवर्तिनीम्॥6.118.24॥<br>
ततःप्रियार्हश्रवणातदप्रियंप्रियादुपश्रुत्यचिरस्यमैथिली।<br>
मुमोचबाष्पंसुभृशंप्रवेपितागजेन्द्रहस्ताभिहतेवसल्लकी॥6.118.25॥<script>ac.playbackRate=0.5</script>