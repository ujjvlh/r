<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-110-All_the_consorts_of_Ravana_lament_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
तौतदायुद्ध्यमानौतुसमरेरामरावणौ।<br>
ददृशुःसर्वभूतानिविस्मितेनान्तरात्मना॥6.110.1॥<br>
अर्दयन्तौतुसमरेतयोस्तौस्यन्दनोत्तमौ।<br>
परस्परमभिक्रुद्धौपरस्परमभिद्रुतौ॥6.110.2॥<br>
मण्डलानिचवीथीश्चगतप्रत्यागतानिच।<br>
दर्शयन्तौबहुविधांसूतसारथ्यजांगतिम्॥6.110.3॥<br>
अर्दयन्रावणंरामोराघवंचापिरावणः।<br>
गतिवेगंसमापन्नौप्रवर्तननिवर्तने॥6.110.4॥<br>
क्षिपतोःशरजालानितयोस्तौस्यन्दनोत्तमौ।<br>
चेरतुःसंयुगमहींसासारौजलदौयथा॥6.110.5॥<br>
दर्शयित्वातथातौतुगतिंबहुविधांरणे।<br>
परस्परस्याभिमुखौपुनरेवावतस्थतुः॥6.110.6॥<br>
धुरंधुरेणरथयोर्वक्त्रंवक्त्रेणवाजिनाम्।<br>
पताकाश्चपताकाभिःसमेयुःस्थितयोस्तदा॥6.110.7॥<br>
रावणस्यततोरामोधनुर्मुक्तैःशितैःशरैः।<br>
चतुर्भिश्चतुरोदीप्तैर्हयान्प्रत्यपसर्पयत्॥6.110.8॥<br>
सक्रोधवशमापन्नोहयानामपसर्पणे।<br>
मुमोचनिशितान्बाणान्राघवायनिशाचरः॥6.110.9॥<br>
सोऽतिविद्धोबलवतादशग्रीवेणराघवः।<br>
जगामनविकारंचनचापिव्यथितोऽभवत्॥6.110.10॥<br>
चिक्षेपचपुनर्बाणान्वज्रपातसमस्वनान्।<br>
साराथिंवज्रहस्तस्यसमुद्दिश्यनिशाचरः॥6.110.11॥<br>
मातलेस्तुमहावेगाःशरीरेपतिताःशराः।<br>
नसूक्ष्ममपिसम्मोहंव्यथांवाप्रददुर्युधि॥6.110.12॥<br>
तयाधर्षणयाक्रुद्धोमातलेर्नतथाऽऽत्मनः।<br>
चकारशरजालेनराघवोविमुखंरिपुम्॥6.110.13॥<br>
विंशतंत्रिंशतंषष्टिंशतशोऽथसहस्रशः।<br>
मुमोचराघवोवीरःसायकान्स्यन्दनेरिपोः॥6.110.14॥<br>
रावणोऽपिततःक्रुद्धोरथस्थोराक्षसेश्वरः।<br>
गदामुसलवर्षेणरामंप्रत्यर्दयद्रणे॥6.110.15॥<br>
तत्प्रवृत्तंमहद्युद्धंतुमुलंरोमहर्षणम्॥6.110.16॥<br>
गदानांमुसलानांचपरिघाणांचनिस्वनैः।<br>
शराणांपुङ्खपातैश्चक्षुभिताःसप्तसागराः॥6.110.17॥<br>
क्षुब्धानांसागराणांचपातालतलवासिनः।<br>
व्यथिताःपन्नगाःसर्वेदानवाश्चसहस्रशः॥6.110.18॥<br>
चकम्पेमेदिनीकृत्स्नासशैलवनकानना।<br>
भास्करोनिष्प्रभश्चासीन्नववौचापिमारुतः॥6.110.19॥<br>
ततोदेवाःसगन्धर्वाःसिद्धाश्चपरमर्षयः।<br>
चिन्तामापेदिरेसर्वेसकिन्नरमहोरगाः॥6.110.20॥<br>
स्वस्तिगोब्राह्मणेभ्यस्तुलोकास्तिष्ठन्तुशाश्वताः।<br>
जयतांराघवःसङ्ख्येरावणंराक्षसेश्वरम्॥6.110.21॥<br>
एवंजपन्तोऽपश्यंस्तेदेवाःसर्षिगणास्तदा।<br>
रामरावणयोर्युद्धंसुघोरंरोमहर्षणम्॥6.110.22॥<br>
गन्धर्वाप्सरसांसङ्घादृष्ट्वायुद्धमनूपमम्॥6.110.23॥<br>
रामरावणयोर्युद्धंरामरावणयोरिव।<br>
एवंब्रुवन्तोददृशुस्तद्युद्धंरामरावणम्॥6.110.24॥<br>
ततःक्रुद्धोमहाबाहूरघूणांकीर्तिवर्धनः।<br>
सन्धायधनुषारामःक्षुरमाशीविषोपमम्॥6.110.25॥<br>
रावणस्यशिरोऽच्छिन्दच्छ्रीमज्ज्वलितकुण्डलम्।<br>
तच्छिरःपतितंभूमौदृष्ट्वंलोकैस्त्रिभिस्तदा॥6.110.26॥<br>
तस्यैवसदृशंचान्यद्रावणस्योत्थितंशिरः।<br>
तत्क्षिप्रंक्षिप्रहस्तेनरामेणक्षिप्रकारिणा॥6.110.27॥<br>
द्वितीयंरावणशिरश्छिन्नंसंयतिसायकैः।<br>
छिन्नमात्रंतुतच्छीर्षंपुनरन्यत्स्मदृश्यते॥6.110.28॥<br>
तदप्यशनिसङ्काशैश्छिन्नंरामेणसायकैः।<br>
एवमेकशतंछिन्नंशिरसांतुल्यवर्चसाम्॥6.110.29॥<br>
नचैवरावणस्यान्तोदृश्यतेजीवितक्षये॥6.110.30॥<br>
ततःसर्वास्त्रविद्वीरःकौसल्यानन्दवर्धनः।<br>
मार्गणैर्बहुभिर्युक्तश्चिन्तयामासराघवः॥6.110.31॥<br>
मारीचोनिहतोयैस्तुखरोयैस्तुसदूषणः।<br>
क्रौञ्चावनेविराधस्तुकबन्धोदण्डकावने॥6.110.32॥<br>
तइमेसायकाःसर्वेयुद्धेप्रात्ययिकामम।<br>
किंनुतत्कारणंयेनरावणेमन्दतेजसः॥6.110.33॥<br>
इतिचिन्तापरश्चासीदप्रमत्तश्चसंयुगे।<br>
ववर्षशरवर्षाणिराघवोरावणोरसि॥6.110.34॥<br>
रावणोऽपिततःक्रुद्धोरथस्थोराक्षसेश्वरः।<br>
गदामुसलवर्षेणरामंप्रत्यर्दयद्रणे॥6.110.35॥<br>
तत्प्रवृत्तंमहद्युद्धंतुमुलंरोमहर्षणम्।<br>
अन्तरिक्षेचभूमौचपुनश्चगिरिमूर्धनि॥6.110.36॥<br>
देवदानवयक्षाणांपिशाचोरगरक्षसाम्।<br>
पश्यतांतन्महद्युद्धंसर्वरात्रमवर्तत॥6.110.37॥<br>
नैवरात्रंनदिवसंनमुहूर्तंनचक्षणम्।<br>
रामरावणयोर्युद्धंविराममुपगच्छति॥6.110.38॥<br>
दशरथसुतराक्षसेन्द्रयोर्जयमनवेक्ष्यरणेसराघवस्य।<br>
सुरवररथसारथिर्महान्रणगतमेनमुवाचवाक्यमाशु॥6.110.39॥</div></div><script>ac.playbackRate=0.5</script></body>
</html>