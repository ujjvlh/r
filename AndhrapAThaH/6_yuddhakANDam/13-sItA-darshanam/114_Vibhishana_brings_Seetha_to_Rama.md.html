<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-114-Vibhishana_brings_Seetha_to_Rama_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
तासांविलपमानानांतथाराक्षसयोषिताम्।<br>
ज्येष्ठापत्नीप्रियादीनाभर्तारंसमुदैक्षत॥6.114.1॥<br>
दशग्रीवंहतंदृष्ट्वारामेणाचिन्त्यकर्मणा।<br>
पतिंमण्डोदरीतत्रकृपणापर्यदेवयत्॥6.114.2॥<br>
ननुनाममहाभागतववैश्रवणानुज।<br>
क्रुद्धस्यप्रमुखेस्थातुंत्रस्यत्यपिपुरन्दरः॥6.114.3॥<br>
ऋषयश्चमहीदेवागन्धर्वाश्चयशस्विनः॥6.114.4॥<br>
सत्वंमानुषमात्रेणरामेणयुधिनिर्जितः।<br>
नव्यपत्रपसेराजन्किमिदंराक्षसर्षभ॥6.114.5॥<br>
कथंत्रैलोक्यमाक्रम्यश्रियावीर्येणचान्वितम्।<br>
अविषह्यंजघानत्वांमानुषोवनगोचरः॥6.114.6॥<br>
मानुषाणामविषयेचरतःकामरूपिणः।<br>
विनाशस्तवरामेणसंयुगेनोपपद्यते॥6.114.7॥<br>
नचैतत्कर्मरामस्यश्रद्दधामिचमूमुखे।<br>
सर्वतःसमुपेतस्यतवतेनाभिमर्शनम्॥6.114.8॥<br>
यदैवचजनस्थानेराक्षसैर्बहुभिर्वृतः।<br>
खरस्तवहतोभ्रातातदेवासौनमानुषः॥6.114.9॥<br>
यदैवनगरींलङ्कांदुष्प्रवेशांसुरैरपि।<br>
प्रविष्टोहनुमान्वीर्यात्तदैवव्यथितावयम्॥6.114.10॥<br>
यदैववानरैर्घोरैर्बद्धःसेतुर्महार्णवे।<br>
तदैवहृदयेनाहंशङ्केरामममानुषम्॥6.114.11॥<br>
अथवारामरूपेणकृतान्तःस्वयमागतः।<br>
मायांतवविनाशायविधायाप्रतितर्किताम्॥6.114.12॥<br>
अथवावासवेनत्वंधर्षितोऽसिमहाबल।<br>
वासवस्यकुतःशक्तिस्त्वांद्रष्टुमपिसंयुगे॥6.114.13॥<br>
व्यक्तमेषमहायोगीपरमात्मासनातनः।<br>
अनादिमध्यनिधनोमहतःपरमोमहान्॥6.114.14॥<br>
तमसःपरमोधाताशङ्खचक्रगदाधरः।<br>
श्रीवत्सवक्षानित्यश्रीरजय्यःशाश्वतोध्रुवः॥6.114.15॥<br>
मानुषंवपुरास्थायविष्णुःसत्यपराक्रमः।<br>
सर्वैःपरिवृतोदेवैर्वानरत्वमुपागतैः॥6.114.16॥<br>
सर्वलोकेश्वरःसाक्षाल्लोकानांहितकाम्यया।<br>
सराक्षसपरीवारंहतवांस्त्वांमहाद्युतिः॥6.114.17॥<br>
इन्द्रियाणिपुराजित्वाजितंत्रिभुवनंत्वया।<br>
स्मरद्भिरिवतद्वैरमिन्द्रियैरेवनिर्जितः॥6.114.18॥<br>
क्रियतामविरोधश्चराघवेणेतियन्मया।<br>
उच्यमानोनगृह्णासितस्येयंव्युष्टिरागता॥6.114.19॥<br>
अकस्माच्चाभिकामोऽसिसीतांराक्षसपुङ्गव।<br>
ऐश्वर्यस्यविनाशायदेहस्यस्वजनस्यच॥6.114.20॥<br>
अरुन्धत्याविशिष्टांतांरोहिण्याश्चापिदुर्मते।<br>
सीतांधर्षयतामान्यांत्वयाह्यसदृशंकृतम्॥6.114.21॥<br>
वसुधायाश्चवसुधांश्रियःश्रींभर्तृवत्सलाम्।<br>
सीतांसर्वानवद्याङ्गीमरण्येविजनेशुभाम्॥6.114.22॥<br>
अप्राप्यचैवतंकामंमैथिलीसङ्कमेकृतम्।<br>
पतिव्रतायास्तपसानूनंदग्धोऽसिमेप्रभो॥6.114.23॥<br>
तदैवयन्नदग्धस्त्वंधर्षयंस्तनुमध्यमाम्।<br>
देवाबिभ्यतितेसर्वेसेन्द्राःसाग्निपुरोगमाः॥6.114.24॥<br>
अवश्यमेवलभतेफलंपापस्यकर्मणः।<br>
घोरंपर्यागतेकालेकर्तानास्त्यत्रसंशयः॥6.114.25॥<br>
शुभकृच्छुभमाप्नोतिपापकृत्पापमश्नुते।<br>
विभीषणःसुखंप्राप्तस्त्वंप्राप्तःपापमीदृशम्॥6.114.26॥<br>
सन्त्यन्याःप्रमदास्तुभ्यंरूपेणाभ्यधिकास्ततः।<br>
अनङ्गवशमापन्नस्त्वंतुमोहान्नबुध्यसे॥6.114.27॥<br>
नकुलेननरूपेणनदाक्षिण्येनमैथिली।<br>
मयाऽधिकावातुल्यावात्वंतुमोहान्नबुध्यसे॥6.114.28॥<br>
सर्वथासर्वभूतानांनास्तिमृत्युरलक्षणः।<br>
तवतावदयंमृत्युर्मैथिलीकृतलक्षणः॥6.114.29॥<br>
सीतानिमित्तजोमृत्युस्त्वयादूरादुपाहृतः॥6.114.30॥<br>
मैथिलीसहरामेणविशोकाविहरिष्यति।<br>
अल्पपुण्यात्वहंघोरेपतिताशोकसागरे॥6.114.31॥<br>
कैलासेमन्दरेमेरौतथाचैत्ररथेवने।<br>
देवोद्यानेषुसर्वेषुविहृत्यसहितात्वया॥6.114.32॥<br>
पश्यन्तीविविधान्देशांस्तांस्तांश्चित्रस्रगम्बरा।<br>
भ्रंशिताकामभोगेभ्यःसाऽस्मिवीरवधात्तव॥6.114.33॥<br>
सैवान्येवास्मिसंवृत्ताधिग्राज्ञांचञ्चलाःश्रियः॥6.114.34॥<br>
हाराजन्सुकुमारंतेसुभ्रुसुत्वक्समुन्नसम्।<br>
कान्तिश्रीद्युतिभिस्तुल्यमिन्दुपद्मदिवाकरैः॥6.114.35॥<br>
किरीटकूटोज्ज्वलितंताम्रास्यंदीप्तकुण्डलम्।<br>
मदव्याकुललोलाक्षंभूत्वायत्पानभूमिषु॥6.114.36॥<br>
विविधस्रग्धरंचारुवल्गुस्मितकथंशुभम्।<br>
तदेवाद्यतवेदंहिवक्त्रंनभ्राजतेप्रभो॥6.114.37॥<br>
रामसायकनिर्भिन्नंसिक्तंरुधिरविस्रवैः।<br>
विशीर्णमेदोमस्तिष्कंरूक्षंस्यन्दनरेणुभिः॥6.114.38॥<br>
हापश्चिमामेसम्प्राप्तादशावैधव्यकारिणी।<br>
यामयाऽऽसीन्नसम्बुद्धाकदाचिदपिमन्दया॥6.114.39॥<br>
पितादानवराजोमेभर्तामेराक्षसेश्वरः।<br>
पुत्रोमेशक्तनिर्जेताइत्येवंगर्विताभृशम्॥6.114.40॥<br>
दृप्तारिमर्दनाःशूराःप्रख्यातबलपौरुषाः।<br>
अकुतश्चिद्भयानाथाममेत्यासीन्मतिर्द्दढा॥6.114.41॥<br>
तेषामेवंप्रभावानांयुष्माकंराक्षसर्षभ।<br>
कथंभयमसम्बुद्धंमानुषादिदमागतम्॥6.114.42॥<br>
स्निग्धेन्द्रनीलनीलंतुप्रांशुशैलोपमंमहत्।<br>
केयूराङ्गदवैडूर्यमुक्तादामस्रगुज्ज्वलम्॥6.114.43॥<br>
कान्तंविहारेष्वधिकंदीप्तंसङ्ग्रामभूमिषु।<br>
भात्याभरणभाभिर्यद्विद्युद्भिरिवतोयदः॥6.114.44॥<br>
तदेवाद्यशरीरंतेतीक्ष्णैर्नैकैःशरैश्चितम्।<br>
पुनर्दुर्लभसंस्पर्शंपरिष्वक्तुंनशक्यते॥6.114.45॥<br>
स्वर्पितैर्मर्मसुभृशंसञ्छिन्नस्नायुबन्धनम्।<br>
क्षितौनिपतितंराजन्श्यावंरुधिरसच्छवि॥6.114.46॥<br>
वज्रप्रहाराभिहतोविकीर्णइवपर्वतः॥6.114.47॥<br>
हास्वप्नःसत्यमेवेदंत्वंरामेणकथंहतः।<br>
त्वंमृत्योरपिमृत्युःस्याःकथंमृत्युवशंगतः॥6.114.48॥<br>
त्रैलोक्यवसुभोक्तारंत्रैलोक्योद्वेगदंमहत्।<br>
जेतारंलोकपालानांक्षेप्तारंशङ्करस्यच॥6.114.49॥<br>
दृप्तानांनिग्रहीतारमाविष्कृतपराक्रमम्।<br>
लोकक्षोभयितारंचनादैर्भूतविराविणम्॥6.114.50॥<br>
ओजसादृप्तवाक्यानांवक्तारंरिपुसन्निधौ।<br>
स्वयूथभृत्यवर्गाणांगोप्तारंभीमकर्मणाम्॥6.114.51॥<br>
हन्तारंदानवेन्द्राणांयक्षाणांचसहस्रशः।<br>
निवातकवचानांचसङ्ग्रहीतारमीश्वरम्॥6.114.52॥<br>
नैकयज्ञविलोप्तारंत्रातारंस्वजनस्यच।<br>
धर्मव्यवस्थाभेत्तारंमायास्रष्टारमाहवे॥6.114.53॥<br>
देवासुरनृकन्यानामाहर्तारंततस्ततः।<br>
शत्रुस्त्रीशोकदातारंनेतारंस्वजनस्यच॥6.114.54॥<br>
लङ्काद्वीपस्यगोप्तारंकर्तारंभीमकर्मणाम्।<br>
अस्माकंकामभोगानांदातारंरथिनांवरम्॥6.114.55॥<br>
एवंप्रभावंभर्तारंदृष्ट्वारामेणपातितम्।<br>
स्थिराऽस्मियादेहमिमंधारयामिहतप्रिया॥6.114.56॥<br>
शयनेषुमहार्हेषुशयित्वाराक्षसेश्वर।<br>
इहकस्मात्प्रसुप्तोऽसिधरण्यांरेणुपाटलः॥6.114.57॥<br>
यदामेतनयःशस्तोलक्ष्मणेनेन्द्रजिद्युधि।<br>
तदाऽस्म्यभिहतातीव्रमद्यत्वस्मिन्निपातिता॥6.114.58॥<br>
नाहंबन्धुजनैर्हीनाहीनानाथेनतुत्वया।<br>
विहीनाकामभोगैश्चशोचिष्येशाश्वतीःसमाः॥6.114.59॥<br>
प्रपन्नोदीर्घमध्वानंराजन्नद्यासिदुर्गमम्।<br>
नयमामपिदुःखार्तांनजीविष्येत्वयाविना॥6.114.60॥<br>
कस्मात्त्वंमांविहायेहकृपणांगन्तुमिच्छसि।<br>
दीनांविलपितैर्मन्दांकिंवामांनाभिभाषसे॥6.114.61॥<br>
दृष्ट्वानखल्वसिक्रुद्धोमामिहानवकुण्ठिताम्।<br>
निर्गतांनगरद्वारात्पद्भ्यामेवागतांप्रभो॥6.114.62॥<br>
पश्येष्टदारदारांस्तेभ्रष्टलज्जावकुण्ठितान्।<br>
बहिर्निष्पतितान्सर्वान्कथंदृष्ट्वानकुप्यसि॥6.114.63॥<br>
अयंक्रीडासहायस्तेनाथलालप्यतेजनः।<br>
नचैनमाश्वासयसेकिंवानबहुमन्यसे॥6.114.64॥<br>
पतिव्रताधर्मपरागुरुशुश्रूषणेरताः।<br>
ताभिःशोकाभितप्ताभिःशप्तःपरवशंगतः॥6.114.65॥<br>
त्वयाविप्रकृताभिर्यत्तदाशप्तंतदागतम्॥6.114.66॥<br>
प्रवादःसत्यएवायंत्वांप्रतिप्रायशोनृप।<br>
पतिव्रतानांनाकस्मात्पतन्त्यश्रूणिभूतले॥6.114.67॥<br>
कथंचनामतेराजन्लोकानाक्रम्यतेजसा।<br>
नारीचौर्यमिदंक्षुद्रंकृतंशौण्डीर्यमानिना॥6.114.68॥<br>
अपनीयाश्रमाद्रामंयन्मृगच्छद्मनात्वया।<br>
आनीतारामपत्नीसातत्तेकातर्यलक्षणम्॥6.114.69॥<br>
कातर्यंचनतेयुद्धेकदाचित्संस्मराम्यहम्।<br>
तत्तुभाग्यविपर्यासान्नूनंतेपक्वलक्षणम्॥6.114.70॥<br>
अतीतानागतार्थज्ञोवर्तमानविचक्षणः।<br>
मैथिलीमाहृतांदृष्ट्वाध्यात्वानिश्वस्यचायतम्॥6.114.71॥<br>
सोऽयंराक्षसमुख्यानांविनाशःपर्युपस्थितः।<br>
कामक्रोधसमुत्थेनव्यसनेनप्रसङ्गिना॥6.114.72॥<br>
निर्वृत्तस्त्वत्कृतेऽनर्थःसोऽयंमूलहरोमहान्।<br>
त्वयाकृतमिदंसर्वमनाथंरक्षसांकुलम्॥6.114.73॥<br>
नहित्वंशोचितव्योमेप्रख्यातबलपौरुषः।<br>
स्त्रीस्वभावात्तुमेबुद्धिःकारुण्येपरिवर्तते॥6.114.74॥<br>
सुकृतंदुष्कृतंचत्वंगृहीत्वास्वांगतिंगतः।<br>
आत्मानमनुशोचामित्वद्वियोगेनदुःखिता॥6.114.75॥<br>
सुहृदांहितकामानांनश्रुतंवचनंत्वया।<br>
भ्रातॄणांचापिकार्त्स्न्येनहितमुक्तंत्वयाऽनघ॥6.114.76॥<br>
हेत्वर्थयुक्तंविधिवत्श्रेयस्करमदारुणम्।<br>
विभीषणेनाभिहितंनकृतंहेतुमत्त्वया॥6.114.77॥<br>
मारीचकुम्भकर्णाभ्यांवाक्यंममपितुस्तदा।<br>
नश्रुतंवीर्यमत्तेनतस्येदंफलमीदृशम्॥6.114.78॥<br>
नीलजीमूतसङ्काशपीताम्बरशुभाङ्गद॥6.114.79॥<br>
स्वगात्राणिविनिक्षिप्यकिंशेषेरुधिराप्लुतः।<br>
प्रसुप्तइवशोकार्तांकिंमांनप्रतिभाषसे॥6.114.80॥<br>
महावीर्यस्यदक्षस्यसंयुगेष्वपलायिनः।<br>
यातुधानस्यदौहित्रकिंचमांनाभ्युदीक्षसे॥6.114.81॥<br>
उत्तिष्ठोत्तिष्ठकिंशेषेप्राप्तेपरिभवेनवे।<br>
अद्यवैनिर्भयांलङ्कांप्रविष्टाःसूर्यरश्मयः॥6.114.82॥<br>
येनसूदयसेशत्रून्समरेसूर्यवर्चसा।<br>
वज्रोवज्रधरस्येवसोऽयंतेसततार्चितः॥6.114.83॥<br>
रणेशत्रुप्रहरणोहमजालपरिष्कृतः।<br>
परिघोव्यवकीर्णस्तेबाणैश्छिन्नःसहस्रधा॥6.114.84॥<br>
प्रियामिवोपगुह्यत्वंशेषेसमरमेदिनीम्।<br>
अप्रियामिवकस्माच्चमांनेच्छस्यभिभाषितुम्॥6.114.85॥<br>
धिगस्तुहृदयंयस्याममेदंनसहस्रधा।<br>
त्वयिमञ्चत्वमापन्नेफलतेशोकपीडितम्॥6.114.86॥<br>
इत्येवंविलपन्त्येवबाष्पव्याकुललोचना।<br>
स्नेहावस्कन्नहृदयादेवीमोहमुपागमत्॥6.114.87॥<br>
कश्मलाभिहतासन्नाबभौसारावणोरसि।<br>
सन्ध्याऽनुरक्तेजलदेदीप्ताविद्युदिवासिते॥6.114.88॥<br>
तथागतांसमुत्पत्यसपत्न्यस्ताभृशातुराः।<br>
पर्यवस्थापयामासूरुदन्त्योरुदतींभृशम्॥6.114.89॥<br>
नतेसुविदितादेविलोकानांस्थितिरध्रुवा।<br>
दशाविभागपर्यायेराज्ञांचञ्चलयाश्रिया॥6.114.90॥<br>
इत्येवमुच्यमानासासशब्दंप्ररुरोदह।<br>
स्नापयन्तीत्वभिमुखौस्तनावस्राम्बुविस्रवैः॥6.114.91॥<br>
एतस्मिन्नन्तरेरामोविभीषणमुवाचह।<br>
संस्कारःक्रियतांभ्रातुःस्त्रियश्चैतानिवर्तय॥6.114.92॥<br>
विमृश्यबुद्ध्याधर्मज्ञोधर्मार्थसहितंवचः।<br>
रामस्यैवानुवृत्त्यर्थमुत्तरंप्रत्यभाषत॥6.114.93॥<br>
त्यक्तधर्मव्रतंक्रूरंनृशंसमनृतंतथा।<br>
नाहमर्होऽस्मिसंस्कर्तुंपरदाराभिमर्शिनम्॥6.114.94॥<br>
भ्रातृरूपोहिमेशत्रुरेषसर्वाहितेरतः।<br>
रावणोनार्हतेपूजांपूज्योऽपिगुरुगौरवात्॥6.114.95॥<br>
नृशंसइतिमांकामंवक्ष्यन्तिमनुजाभुवि।<br>
श्रुत्वातस्यागुणान्सर्वेवक्ष्यन्तिसुकृतंपुनः॥6.114.96॥<br>
तच्छ्रुत्वापरमप्रीतोरामोधर्मभृतांवरः।<br>
विभीषणमुवाचेदंवाक्यज्ञोवाक्यकोविदम्॥6.114.97॥<br>
तवापिमेप्रियंकार्यंत्वत्प्रभावाच्चमेजितम्।<br>
अवश्यंतुक्षमंवाच्योमयात्वंराक्षसेश्वर॥6.114.98॥<br>
अधर्मानृतसंयुक्तःकामंत्वेषनिशाचरः।<br>
तेजस्वीबलवान्शूरोसंयुगेषुचनित्यशः॥6.114.99॥<br>
शतक्रतुमुखैर्देवैःश्रूयतेनपराजितः।<br>
महात्माबलसम्पन्नोरावणोलोकरावणः॥6.114.100॥<br>
मरणान्तानिवैराणिनिर्वृत्तंनःप्रयोजनम्।<br>
क्रियतामस्यसंस्कारोममाप्येषयथातव॥6.114.101॥<br>
त्वत्सकाशाद्दशग्रीवःसंस्कारंविधिपूर्वकम्।<br>
प्राप्तुमर्हतिधर्मज्ञत्वंयशोभाग्भविष्यसि॥6.114.102॥<br>
राघवस्यवचःश्रुत्वात्वरमाणोविभीषणः।<br>
संस्कारेणानुरूपेणयोजयामासरावणम्॥6.114.103॥<br>
चितांचन्दनकाष्ठानांपद्मकोशीरसंवृताम्।<br>
ब्राह्म्यासंवेशयाञ्चक्रूराङ्कवास्तरणावृताम्॥6.114.104॥<br>
वर्ततेवेदविहितोराज्ञोवैपश्चिमःक्रतुः।<br>
प्रचक्रूराक्षसेन्द्रस्यपितृमेधमनुक्रमम्॥6.114.105॥<br>
वेदिंचदक्षिणप्राच्यांयथास्थानंचपावकम्।<br>
पृषदाज्येनसम्पूर्णंस्रुवंसर्वेप्रचिक्षिपुः॥6.114.106॥<br>
दारुपात्राणिसर्वाणिअरणिंचोत्तरारणिम्।<br>
दत्त्वातुमुसलंचान्यद्यथास्थानंविचक्षणाः॥6.114.107॥<br>
शास्त्रदृष्टेनविधिनामहर्षिविहितेनच।<br>
तत्रमेध्यंपशुंहत्वाराक्षसेन्द्रस्यराक्षसाः॥6.114.108॥<br>
परिस्तरणिकांराज्ञोघृताक्तांसमवेशयन्॥6.114.109॥<br>
गन्धैर्माल्यैरलङ्कृत्यरावणंदीनमानसाः।<br>
विभीषणसहायास्तेवस्त्रैश्चविविधैरपि॥6.114.110॥<br>
लाजैश्चावकिरन्तिस्मबाष्पपूर्णमुखास्तदा॥6.114.111॥<br>
ददौचपावकंतस्यविधियुक्तंविभीषणः॥6.114.112॥<br>
स्नात्वाचैवार्द्रवस्त्रेणतिलान्दूर्वाभिमिश्रितान्।<br>
उदकेनचसंमिश्रान्प्रदायविधिपूर्वकम्॥6.114.113॥<br>
प्रदायचोदकंतस्मैमूर्ध्नाचैनंनमस्यच।<br>
ताःस्त्रियोऽनुनयामाससान्त्वमुक्त्वापुनःपुनः॥6.114.114॥<br>
प्रविष्टासुचसर्वासुराक्षसीषुविभीषणः।<br>
रामपार्श्वमुपागम्यतदाऽतिष्ठद्विनीतवत्॥6.114.115॥<br>
रामोऽपिसहसैन्येनसमुग्रीवःसलक्ष्मणः।<br>
हर्षंलेभेरिपुंहत्वायथावृत्रंशतक्रतुः॥6.114.116॥</div></div><script>ac.playbackRate=0.5+parseInt(slider.value)/200</script></body>
</html>