<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-112-Vibhishana_s_installation__0.mp3" type="audio/mpeg"></audio><br>
<br>
<br>
भ्रातरंनिहतंदृष्ट्वाशयानंरामनिर्जितम्।<br>
शोकवेगपरीतात्माविललापविभीषणः॥6.112.1॥<br>
वीरविक्रान्तविख्यातविनीतनयकोविद।<br>
महार्हशयनोपेतकिंशेषेऽद्यहतोभुवि॥6.112.2॥<br>
विक्षिप्यदीर्घौनिश्चेष्टौभुजावङ्गदभूषितौ।<br>
मुकुटेनापवृत्तेनभास्कराकारवर्चसा॥6.112.3॥<br>
तदिदंवीरसम्प्राप्तंमयापूर्वंसमीरितम्।<br>
काममोहपरीतस्ययत्तेनरुचितंवचः॥6.112.4॥<br>
नकुम्भकर्णोऽतिरथोनातिकायोनरान्तकः।<br>
नस्वयंत्वममन्येथास्तस्योदर्कोऽयमागतः॥6.112.5॥<br>
गतःसेतुःसुनीतानांगतोधर्मस्यविग्रहः।<br>
गतःसत्त्वस्यसङ्क्षेपःप्रस्तावानांगतिर्गता॥6.112.6॥<br>
आदित्यःपतितोभूमौमग्नस्तमसिचन्द्रमाः॥6.112.7॥<br>
चित्रभानुःप्रशान्तार्चिर्व्यवसायोनिरुद्यमः।<br>
अस्मिन्निपतितेभूमौवीरेशस्त्रभृतांवरे॥6.112.8॥<br>
किंशेषमिवलोकस्यहतवीरस्यसाम्प्रतम्।<br>
रणेराक्षसशार्दूलेप्रसुप्तइवपांसुषु॥6.112.9॥<br>
धृतिप्रवालःप्रसहाग्र्यपुष्पस्तपोबलःशौर्यनिबद्धमूलः।<br>
रणेमहान्राक्षसराजवृक्षःसम्मर्दितोराघवमारुतेन॥6.112.10॥<br>
तेजोविषाणःकुलवंशवंशःकोपप्रसादापरगात्रहस्तः।<br>
इक्ष्वाकुसिंहावगृहीतदेहःसुप्तःक्षितौरावणगन्धहस्ती॥6.112.11॥<br>
पराक्रमोत्साहविजृम्भितार्चिर्निश्वासधूमःस्वबलप्रतापः।<br>
प्रतापवान्संयतिराक्षसाग्निर्निर्वापितोरामपयोधरेण॥6.112.12॥<br>
सिंहर्क्षलाङ्गूलककुद्विषाणःपराभिजिद्गन्धनगन्धहस्ती।<br>
रक्षोवृषश्चापलकर्णचक्षुःक्षितीश्वरव्याघ्रहतोऽवसन्नः॥6.112.13॥<br>
वदन्तंहेतुमद्वाक्यंपरिमृष्टार्थनिश्चयम्।<br>
रामःशोकसमाविष्टमित्युवाचविभीषणम्॥6.112.14॥<br>
नायंविनष्टोनिश्चेष्टःसमरेचण्डविक्रमः।<br>
अत्युन्नतमहोत्साहःपतितोऽयमशङ्कितः॥6.112.15॥<br>
नैवंविनष्टाःशोच्यन्तेक्षत्रधर्ममवस्थिताः।<br>
वृद्धिमाशंसमानायेनिपतन्तिरणाजिरे॥6.112.16॥<br>
येनसेन्द्रास्त्रयोलोकास्त्रासितायुधिधीमता।<br>
तस्मिन्कालसमायुक्तेनकालःपरिशोचितुम्॥6.112.17॥<br>
नैकान्तविजयोयुद्धेभूतपूर्वःकदाचन।<br>
परैर्वाहन्यतेवीरःपरान्वाहन्तिसंयुगे॥6.112.18॥<br>
इयंहिपूर्वैःसन्दिष्टागतिःक्षत्रियसम्मता।<br>
क्षत्रियोनिहतःसङ्ख्येनशोच्यइतिनिश्चय॥6.112.19॥<br>
तदेवंनिश्चयंदृष्ट्वातत्त्वमास्थायविज्वरः।<br>
यदिहानन्तरंकार्यंकल्प्यंतदनुचिन्तय॥6.112.20॥<br>
तमुक्तवाक्यंविक्रान्तंराजपुत्रंविभीषणः।<br>
उवाचशोकसन्तप्तोभ्रातुर्हितमनन्तरम्॥6.112.21॥<br>
योऽयंविमर्देषुनभग्नपूर्वःसुरैःसमेतैःसहवासवेन।<br>
भवन्तमासाद्यरणेविभग्नोवेलामिवासाद्ययथासमुद्रः॥6.112.22॥<br>
अनेनदत्तानिसुपूजितानिभुक्ताश्चभोगानिभृताश्चभृत्याः।<br>
धनानिमित्रेषुसमर्पितानिवैराण्यमित्रेषुचयापितानि॥6.112.23॥<br>
एषोहिताग्निश्चमहातपाश्चवेदान्तगःकर्मसुचाग्र्यवीर्यः।<br>
एतस्ययत्प्रेतगतस्यकृत्यंतत्कर्तुमिच्छामितवप्रसादात्॥6.112.24॥<br>
सतस्यवाक्यैःकरुणैर्महात्मासम्बोधितःसाधुविभीषणेन।<br>
आज्ञापयामासनरेन्द्रसूनुःस्वर्गीयमाधानमदीनसत्त्वः॥6.112.25॥<br>
मरणान्तानिवैराणिनिर्वृत्तंनःप्रयोजनम्।<br>
क्रियतामस्यसंस्कारोममाप्येषयथातव॥6.112.26॥<script>ac.playbackRate=0.5</script>