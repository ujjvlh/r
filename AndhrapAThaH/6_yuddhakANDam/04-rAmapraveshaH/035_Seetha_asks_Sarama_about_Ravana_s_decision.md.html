<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-035-Seetha_asks_Sarama_about_Ravana_s_decision__0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
तेनशङ्खविमिश्रेणभेरीशब्देनराघवः।<br>
उपयातिमहाबाहूरामःपरपुरञ्जयः॥6.35.1॥<br>
तंनिनादंनिशम्याथरावणोराक्षसेश्वरः।<br>
मुहूर्तंध्यानमास्थायसचिवानभ्युदैक्षत॥6.35.2॥<br>
सभांसन्नादयन्सर्वामित्युवाचमहाबलः।<br>
जगत्सन्तापनःक्रूरोगर्हयन्राक्षसेश्वरः॥6.35.3॥<br>
तरणंसागरस्यापिविक्रमंबलसञ्चयम्।<br>
यदुक्तवन्तोरामस्यभवन्तस्तन्मयाश्रुतम्॥6.35.4॥<br>
भवतश्चाप्यहंवेद्मियुद्धेसत्यपराक्रमान्।<br>
तूष्णीकानीक्षतोऽन्योन्यंविदित्वारामविक्रमम्॥6.35.5॥<br>
ततस्तुसुमहाप्राज्ञोमाल्यवान्नामराक्षसः।<br>
रावणस्यवचःश्रुत्वामातुःपैतामहोऽब्रवीत्॥6.35.6॥<br>
विद्यास्वभिविनीतोयोराजाराजन्नयानुगः।<br>
सशास्तिचिरमैश्वर्यमरींश्चकुरुतेवशे॥6.35.7॥<br>
सन्दधानोहिकालेनविगृह्णंश्चारिभिःसह।<br>
स्वपक्षवर्धनंकुर्वन्महदैश्वर्यमश्नुते॥6.35.8॥<br>
हीयमानेनकर्तव्योराज्ञासन्धिःसमेनच।<br>
नशत्रुमवमन्येतज्यायान्कुर्वीतविग्रहम्॥6.35.9॥<br>
तन्मह्यंरोचतेसन्धिःसहरामेणरावण।<br>
यदर्थमभियुक्ताःस्मसीतातस्मैप्रदीयताम्॥6.35.10॥<br>
यस्यदेवर्षयःसर्वेगन्धर्वाश्चजयैषिणः।<br>
विरोधंमागमस्तेनसन्धिस्तेतेनरोचताम्॥6.35.11॥<br>
असृजद्भगवान्पक्षौद्वावेवहिपितामहः।<br>
सुराणामसुराणांचधर्माधर्मौतदाश्रयौ॥6.35.12॥<br>
धर्मोहिश्रूयतेपक्षोह्यमराणांमहात्मनाम्।<br>
अधर्मोरक्षसांपक्षोह्यसुराणांचरावण॥6.35.13॥<br>
धर्मोवैग्रसतेऽधर्मंततःकृतमभूद्युगम्।<br>
अधर्मोग्रसतेधर्मंततस्तिष्यःप्रवर्तते॥6.35.14॥<br>
तत्त्वयाचरतालोकान्धर्मोविनिहतोमहान्।<br>
अधर्मःप्रगृहीतश्चतेनास्मद्बलिनःपरे॥6.35.15॥<br>
सप्रमादाद्विवृद्धस्तेऽधर्मोऽभिग्रसतेहिनः।<br>
विवर्धयतिपक्षंचसुराणांसुरभावनः॥6.35.16॥<br>
विषयेषुप्रसक्तेनयत्किञ्चित्कारिणात्वया।<br>
ऋषीणामग्निकल्पानामुद्वेगोजनितोमहान्॥6.35.17॥<br>
तेषांप्रभावोदुर्धर्षःप्रदीप्तइवपावकः॥6.35.18॥<br>
तपसाभावितात्मानोधर्मस्यानुग्रहेरताः।<br>
मुख्यैर्यज्ञैर्यजन्त्येतेनित्यंतैस्तैर्द्विजातयः॥6.35.19॥<br>
जुह्वत्यग्नींश्चविधिवद्वेदांश्चोच्चैरधीयते।<br>
अभिभूयचरक्षांसिब्रह्मघोषानुदैरयन्॥6.35.20॥<br>
दिशोऽपिविद्रुताःसर्वाःस्तनयित्नुरिवोष्णगे।<br>
ऋषीणामग्निकल्पानामग्निहोत्रसमुत्थितः॥6.35.21॥<br>
तेषुतेषुचदेशेषुपुण्येष्वेवदृढव्रतैः।<br>
चर्यमाणंतपस्तीव्रंसन्तापयतिराक्षसान्॥6.35.22॥<br>
देवदानवयक्षेभ्योगृहीतश्चवरस्त्वया॥6.35.23॥<br>
मानुषावानराऋक्षागोलाङ्गूलामहाबलाः।<br>
बलवन्तइहागम्यगर्जन्तिदृढविक्रमाः॥6.35.24॥<br>
उत्पातान्विविधान्दृष्ट्वाघोरान्बहुविधांस्तथा।<br>
विनाशमनुपश्यामिसर्वेषांरक्षसामहम्॥6.35.25॥<br>
खराभिस्तनिताघोरामेघाःप्रतिभयङ्कराः।<br>
शोणितेनाभिवर्षन्तिलङ्कामुष्णेनसर्वतः॥6.35.26॥<br>
रुदतांवाहनानांचप्रपतन्त्यस्रबिन्दवः।<br>
ध्वजाध्वस्ताविवर्णाश्चनप्रभान्तियथापुरा॥6.35.27॥<br>
व्यालागोमायवोगृध्रावाश्यन्तिचसुभैरवम्।<br>
प्रविश्यलङ्कामनिशंसमवायांश्चकुर्वते॥6.35.28॥<br>
कालिकाःपाण्डरैर्दन्तैःप्रहसन्त्यग्रतःस्थिताः।<br>
स्त्रियःस्वप्नेषुमुष्णन्त्योगृहाणिप्रतिभाष्यच॥6.35.29॥<br>
गृहाणांबलिकर्माणिश्वानःपर्युपभुञ्जते।<br>
खरागोषुप्रजायन्तेमूषिकानकुलैःसह॥6.35.30॥<br>
मार्जाराद्वीपिभिःसार्धंसूकराःशुनकैःसह।<br>
किन्नराराक्षसैश्चापिसमीयुर्मानुषैःसह॥6.35.31॥<br>
पाण्डुरारक्तपादाश्चविहङ्गाःकालचोदिताः।<br>
राक्षसानांविनाशायकपोताविचरन्तिच॥6.35.32॥<br>
वीचीकूचीतिवाश्यन्त्यःशारिकावेश्मसुस्थिताः॥6.35.33॥<br>
पतन्तिग्रथिताश्चापिनिर्जिताःकलहैषिणः।<br>
पाक्षिणश्चमृगाःसर्वेप्रत्यादित्यंरुदन्तिच॥6.35.34॥<br>
करालोविकटोमुण्डःपरुषःकृष्णपिङ्गलः।<br>
कालोगृहाणिसर्वेषांकालेकालेऽन्ववेक्षते॥6.35.35॥<br>
एतान्यन्यानिदुष्टानिनिमित्तान्युत्पतन्तिच।<br>
ज्ञात्वाप्रधार्यकार्याणिक्रियतामायतिक्षमम्॥6.35.36॥<br>
*इदंवचस्तत्रनिशम्यमाल्यवान्परीक्ष्यरक्षोधिपतेर्मनःपुनः।<br>
अनुत्तमेषूत्तमपौरुषोबलीबभूवतूष्णींसमवेक्ष्यरावणम्॥6.35.37॥</div></div><script>ac.playbackRate=0.5+parseInt(slider.value)/200</script></body>
</html>