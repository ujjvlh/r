<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-032-Seetha_sees_the_illusory_head_and_bow_0.mp3" type="audio/mpeg"></audio><br>
<br>
सासीतातच्छिरोदृष्ट्वातच्चकार्मुकमुत्तमम्।<br>
सुग्रीवप्रतिसंसर्गमाख्यातंचहनूमता॥6.32.1॥<br>
नयनेमुखवर्णंचभर्तुस्तत्सदृशंमुखम्।<br>
केशान्केशान्तदेशंचतंचचूडामणिंशुभम्॥6.32.2॥<br>
एतैःसर्वैरभिज्ञानैरभिज्ञायसुदुःखिता।<br>
विजगर्हेऽत्रकैकेयींकोशन्तीकुररीयथा॥6.32.3॥<br>
सकामाभवकैकेयिहतोऽयंकुलनन्दनः।<br>
कुलमुत्सादितंसर्वंत्वयाकलहशीलया॥6.32.4॥<br>
आर्येणकिंतेकैकेयिकृतंरामेणविप्रियम्।<br>
यन्मयाचीरवसनस्त्वयाप्रस्थापितोवनम्॥6.32.5॥<br>
एवमुक्त्वातुवैदेहींवेपमानातपस्विनी।<br>
जगामजगतींबालाछिन्नातुकदलीयथा॥6.32.6॥<br>
सामुहूर्तात्समाश्वस्यप्रतिलभ्यचचेतनाम्।<br>
तच्छिरःसमुपाघ्रायविललापायतेक्षणा॥6.32.7॥<br>
हाहतास्मिमहाबाहोवीरव्रतमनुव्रत।<br>
इमांतेपश्चिमावस्थांगतास्मिविधवाकृता॥6.32.8॥<br>
प्रथमंमरणंनार्याभर्तुर्वैगुण्यमुच्यते।<br>
सुवृत्तसाधुवृत्तायाःसंवृत्तस्त्वंममाग्रतः॥6.32.9॥<br>
दुःखाद्दुःखंप्रपन्नायामग्नायाःशोकसागरे।<br>
योहिमामुद्यतस्त्रातुंसोऽपित्वंविनिपातितः॥6.32.10॥<br>
साश्वश्रूर्ममकौसल्यात्वयापुत्रेणराघव।<br>
वत्सेनेवयथाधेनुर्विवत्सावत्सलाकृता॥6.32.11॥<br>
आदिष्टंदीर्घमायुस्तेयैरचिन्त्यपराक्रम।<br>
अनृतंवचनंतेषामल्पायुरसिराघव॥6.32.12॥<br>
अथवानश्यतिप्रज्ञाप्राज्ञस्यापिसतस्तव।<br>
पचत्येनंयथाकालोभूतानांप्रभवोह्ययम्॥6.32.13॥<br>
अदृष्टंमृत्युमापन्नःकस्मात्त्वंनयशास्त्रवित्।<br>
व्यसनानामुपायज्ञःकुशलोह्यसिवर्जने॥6.32.14॥<br>
तथात्वंसम्परिष्वज्यरौद्रयाऽतिनृशंसया।<br>
कालरात्र्याममाच्छिद्यहृतःकमललोचन॥6.32.15॥<br>
उपशेषेमहाबाहोमांविहायतपस्विनीम्।<br>
प्रियामिवसमाश्लिष्यपृथिवींपुरुषर्षभ॥6.32.16॥<br>
अर्चितंसततंयत्तत्गन्धमाल्यैर्मयातव।<br>
इदंतेमत्प्रियंवीरधनुकाञ्चनभूषणम्॥6.32.17॥<br>
पित्रादशरथेनत्वंश्वशुरेणममानघ।<br>
सर्वैश्चपितृभिःसार्धंनूनंस्वर्गेसमागतः॥6.32.18॥<br>
दिविनक्षत्रभूतस्त्वंमहत्कर्मकृतांप्रियम्।<br>
पुण्यंराजर्षिवंशंत्वमात्मनःसमवेक्षसे॥6.32.19॥<br>
किंमांनप्रेक्षसेराजन्किंमांनप्रतिभाषसे।<br>
बालांबाल्येनसम्प्राप्तांभार्यांमांसहचारिणीम्॥6.32.20॥<br>
संश्रुतंगृह्णतापाणिंचरिष्यामीतियत्त्वया।<br>
स्मरतन्ममकाकुत्स्थनयमामपिदुःखिताम्॥6.32.21॥<br>
कस्मान्मामपहायत्वंगतोगतिमतांवर।<br>
अस्माल्लोकादमुंलोकंत्यक्त्वामामपिदुःखिताम्॥6.32.22॥<br>
कल्याणैरुचितंयत्तत्परिष्वक्तंमयैवतु।<br>
क्रव्यादैस्तच्छरीरंतेनूनंविपरिकृष्यते॥6.32.23॥<br>
अग्निष्टोमादिभिर्यज्ञैरिष्टवानाप्तदक्षिणैः।<br>
अग्निहोत्रेणसंस्कारंकेनत्वंतुनलप्स्यसे॥6.32.24॥<br>
प्रव्रज्यामुपपन्नानांत्रयाणामेकमागतम्।<br>
परिप्रक्ष्यतिकौसल्यालक्ष्मणंशोकलालसा॥6.32.25॥<br>
सतस्याःपरिपृच्छन्त्यावधंमित्रबलस्यते।<br>
तवचाख्यास्यतेनूनंनिशायांराक्षसैर्वधम्॥6.32.26॥<br>
सात्वांसुप्तंहतंश्रुत्वामांचरक्षोगृहंगताम्।<br>
हृदयेनावदीर्णेननभविष्यतिराघव॥6.32.27॥<br>
ममहेतोरनार्यायाह्यनर्हःपार्थिवात्मजः।<br>
रामःसागरमुत्तीर्यसत्त्ववान्गोष्पदेहतः॥6.32.28॥<br>
अहंदाशरथेनोढामोहात्स्वकुलपांसनी।<br>
आर्यपुत्रस्यरामस्यभार्यामृत्युरजायत॥6.32.29॥<br>
नूनमन्यांमयाजातिंवारितंदानमुत्तमम्।<br>
याऽहमद्येहशोचामिभार्यासर्वातिथेरपि॥6.32.30॥<br>
साधुपातयमांक्षिप्रंरामस्योपरिरावण।<br>
समानयपतिंपत्न्याकुरुकल्याणमुत्तमम्॥6.32.31॥<br>
शिरसामेशिरश्चास्यकायंकायेनयोजय।<br>
रावणानुगमिष्यामिगतिंभर्तुर्महात्मनः*॥6.32.32॥<br>
इतिसादुःखसन्तप्ताविललापायतेक्षणा।<br>
भर्तुःशिरोधनुस्तत्रसमीक्ष्यचपुनःपुनः॥6.32.33॥<br>
एवंलालप्यमानायांसीतायांतत्रराक्षसः।<br>
अभिचक्रामभर्त्तारमनीकस्थःकृताञ्जलिः॥6.32.34॥<br>
विजयस्वार्यपुत्रेतिसोऽभिवाद्यप्रसाद्यच।<br>
न्यवेदयदनुप्राप्तंप्रहस्तंवाहिनीपतिम्॥6.32.35॥<br>
अमात्यैःसहितैःसर्वैःप्रहस्तःसमुपस्थितः।<br>
तेनदर्शनकामेनवयंप्रस्थापिताःप्रभो॥6.32.36॥<br>
नूनमस्तिमहाराजराजभावात्क्षमान्वितम्।<br>
किञ्चिदात्ययिकंकार्यंतेषांत्वंदर्शनंकुरु॥6.32.37॥<br>
एतच्छुत्वादशग्रीवोराक्षसप्रतिवेदितम्।<br>
अशोकवनिकांत्यक्त्वामन्त्रिणांदर्शनंययौ॥6.32.38॥<br>
सतुसर्वंसमर्थ्यैवमन्त्रिभिःकृत्यमात्मनः।<br>
सभांप्रविश्यविदधेविदित्वारामविक्रमम्॥6.32.39॥<br>
अन्तर्धानंतुतच्छीर्षंतच्चकार्मुकमुत्तमम्।<br>
जगामरावणस्यैवनिर्याणसमनन्तरम्॥6.32.40॥<br>
राक्षसेन्द्रस्तुतैःसार्धंमन्त्रिभिर्भीमविक्रमैः।<br>
समर्थयामासतदारामकार्यविनिश्चयम्॥6.32.41॥<br>
अविदूरस्थितान्सर्वान्बलाध्यक्षान्हितैषिणः।<br>
अब्रवीत्कालसदृशोरावणोराक्षसाधिपः॥6.32.42॥<br>
शीघ्रंभेरीनिनादेनस्फुटकोणाहतेनमे।<br>
समानयध्वंसैन्यानिवक्तव्यंचनकारणम्॥6.32.43॥<br>
ततस्तथेतिप्रतिगृह्यतद्वचोबलाधिपास्तेमहदात्मनोबलम्।<br>
समानयंश्चैवसमागमंचतेन्यवेदयन्भर्तरियुद्धकाङ्क्षिणि॥6.32.44॥<script>ac.playbackRate=0.5</script>