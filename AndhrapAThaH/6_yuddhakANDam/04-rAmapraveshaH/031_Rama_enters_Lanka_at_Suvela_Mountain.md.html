<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-031-Rama_enters_Lanka_at_Suvela_Mountain_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
ततस्तमक्षोभ्यबलंलङ्काधिपतयेचराः।<br>
सुवेलेराघवंशैलेनिविष्टंप्रत्यवेदयन्॥6.31.1॥<br>
चाराणांरावणःश्रुत्वाप्राप्तंरामंमहाबलम्।<br>
जातोद्वेगोऽभवत्किञ्चित्सचिवानिदमब्रवीत्॥6.31.2॥<br>
मन्त्रिणःशीघ्रमायान्तुसर्वेवैसुसमाहिताः।<br>
अयंनोमन्त्रकालोहिसम्प्राप्तइतिराक्षसाः॥6.31.3॥<br>
तस्यतच्छासनंश्रुत्वामन्त्रिणोऽभ्यागमन्द्रुतम्।<br>
ततःसमन्त्रयामाससचिवैराक्षसैःसह॥6.31.4॥<br>
मन्त्रयित्वासदुर्धर्षःक्षमंयत्समनन्तरम्।<br>
विसर्जयित्वासचिवान्प्रविवेशस्वमालयम्॥6.31.5॥<br>
ततोराक्षसमाहूयविद्युज्जिह्वंमहाबलम्।<br>
मायाविदंमहामायःप्राविशद्यत्रमैथिली॥6.31.6॥<br>
विद्युज्जिह्वंचमायाज्ञमब्रवीद्राक्षसाधिपः।<br>
मोहयिष्यावहेसीतांमाययाजनकात्मजाम्॥6.31.7॥<br>
शिरोमायामयंगृह्यराघवस्यनिशाचर।<br>
त्वंमांसमुपतिष्ठस्वमहच्चसशरंधनुः॥6.31.8॥<br>
[दर्शयामासतांमायांसुप्रयुक्तांसरावणे।]तस्यतुष्टोऽभवद्राजाप्रददौचविभूषणम्॥6.31.9॥<br>
अशोकवनिकायांतुसीतादर्शनलालसः।<br>
नैर्ऋतानामधिपतिःसंविवेशमहाबलः॥6.31.10॥<br>
ततोदीनामदैन्यार्हांददर्शधनदानुजः।<br>
अधोमुखींशोकपरामुपविष्टांमहीतले॥6.31.11॥<br>
भर्तारमेवध्यायन्तीमशोकवनिकांगताम्।<br>
उपास्यामानांघोराभीराक्षसीभिरितस्ततः*॥6.31.12॥<br>
उपसृत्यततःसीतांप्रहर्षंनामकीर्तयन्।<br>
इदंचवचनंधृष्टमुवाचजनकात्मजाम्॥6.31.13॥<br>
सान्त्व्यमानामयाभद्रेयमुपाश्रित्यवल्गसे।<br>
खरहन्तासतेभर्ताराघवःसमरेहतः॥6.31.14॥<br>
छिन्नंतेसर्वतोमूलंदर्पस्तेविहतोमया।<br>
व्यसनेनात्मनःसीतेममभार्याभविष्यसि॥6.31.15॥<br>
विसृजेमांमतिंमूढेकिंमृतेनकरिष्यसि।<br>
भवस्वभद्रेभार्याणांसर्वासामीश्वरीमम॥6.31.16॥<br>
अल्पपुण्येनिवृत्तार्थेमूढेपण्डितमानिनि।<br>
शृणुभर्तृवधंसीतेघोरंवृत्रवधंयथा॥6.31.17॥<br>
समायातःसमुद्रान्तंमांहन्तुंकिलराघवः।<br>
वानरेन्द्रप्रणीतेनबलेनमहतावृतः॥6.31.18॥<br>
सनिविष्टःसमुद्रस्यपीड्यतीरमथोत्तरम्।<br>
बलेनमहतारामोव्रजत्यस्तंदिवाकरे॥6.31.19॥<br>
अथाध्वनिपरिश्रान्तमर्धरात्रेस्थितंबलम्।<br>
सुखसंसुप्तमासाद्यचारितंप्रथमंचरैः॥6.31.20॥<br>
तत्प्रहस्तप्रणीतेनबलेनमहतामम।<br>
बलमस्यहतंरात्रौयत्ररामःसलक्ष्मणः॥6.31.21॥<br>
पट्टिशान्परिघांश्चक्रान्दण्डान्खड्गान्महायसान्।<br>
बाणजालानिशूलानिभास्वरान्कूटमुद्गरान्॥6.31.22॥<br>
यष्टिश्चतोमरान्शक्तीश्चक्राणिमुसलानिच।<br>
उद्यम्योद्यम्यरक्षोभिर्वानरेषुनिपातिताः॥6.31.23॥<br>
अथसुप्तस्यरामस्यप्रहस्तेनप्रमाथिना।<br>
असक्तंकृतहस्तेनशिरश्छिन्नंमहासिना॥6.31.24॥<br>
विभीषणःसमुत्पत्यनिगृहीतोयदृच्छया।<br>
दिशःप्रव्राजितःसर्वैर्लक्ष्मणःप्लवगैःसह॥6.31.25॥<br>
सुग्रीवोग्रीवयासीतेभग्नयाप्लवगाधिपः।<br>
निरस्तहनुकःशेतेहनुमान्राक्षसैर्हतः॥6.31.26॥<br>
जाम्बवानथजानुभ्यामुत्पतन्निहतोयुधि।<br>
पट्टिशैर्बहुभिश्छिन्नोनिकृत्तःपादपोयथा॥6.31.27॥<br>
निश्वसन्तौरुदन्तौचरुधिरेणपरिप्लुतौ।<br>
असिनाव्यायतौछिन्नौमध्येह्यरिनिषूदनौ॥6.31.28॥<br>
अनुतिष्ठतिमेदिन्यांपनसःपनसोयथा॥6.31.29॥<br>
नाराचैर्बहुभिश्छिन्नःशेतेदर्यांदरीमुखः।<br>
कुमुदस्तुमहातेजानिष्कूजःसायकैःकृतः॥6.31.30॥<br>
अङ्गदोबहुभिश्छिन्नःशरैरासाद्यराक्षसैः।<br>
पतितोरुधिरोद्गारीक्षितौनिपतिताङ्गदः॥6.31.31॥<br>
हरयोमथितानागैरथजातैस्तथाऽपरे।<br>
शायितामृदिताश्चाश्वैर्वायुवेगैरिवाम्बुदाः॥6.31.32॥<br>
प्रहृताश्चापरेत्रस्ताहन्यमानाजघन्यतः।<br>
अभिद्रुतास्तुरक्षोभिःसिंहैरिवमहाद्विपाः॥6.31.33॥<br>
सागरेपतिताःकेचित्केचिद्गगनमाश्रिताः।<br>
ऋक्षावृक्षानुपारूढावानरींवृत्तिमाश्रिताः॥6.31.34॥<br>
सागरस्यचतीरेषुशैलेषुचवनेषुच।<br>
पिङ्गलास्तेविरूपाक्षैर्बहुभिर्बहवोहताः॥6.31.35॥<br>
एवंतवहतोभर्ताससैन्योममसेनया।<br>
क्षतजार्द्रंरजोध्वस्तमिदंचास्याहृतंशिरः॥6.31.36॥<br>
ततःपरमदुर्धर्षोरावणोराक्षसाधिपः।<br>
सीतायामुपशृण्वन्त्यांराक्षसीमिदमब्रवीत्॥6.31.37॥<br>
राक्षसंक्रूरकर्माणंविद्युज्जिह्वंत्वमानय।<br>
येनतद्राघवशिरःसङ्ग्रामात्स्वयमाहृतम्॥6.31.38॥<br>
विद्युज्जिह्वस्ततोगृह्यशिरस्तत्सशरासनम्।<br>
प्रणामंशिरसाकृत्वारावणस्याग्रतःस्थितः॥6.31.39॥<br>
तमब्रवीत्ततोराजारावणोराक्षसंस्थितम्।<br>
विद्युज्जिह्वंमहाजिह्वंसमीपपरिवर्त्तिनम्॥6.31.40॥<br>
अग्रतःकुरुसीतायाःशीघ्रंदाशरथेःशिरः।<br>
अवस्थांपश्चिमांभर्तुःकृपणासाधुपश्यतु॥6.31.41॥<br>
एवमुक्तंतुतद्रक्षःशिरस्तत्प्रियदर्शनम्।<br>
उपनिक्षिप्यसीतायाःक्षिप्रमन्तरधीयत॥6.31.42॥<br>
रावणश्चापिचिक्षेपभास्वरंकार्मुकंमहत्।<br>
त्रिषुलोकेषुविख्यातंसीतामिदमुवाचच॥6.31.43॥<br>
इदंतत्तवरामस्यकार्मुकंज्यासमायुतम्।<br>
इहप्रहस्तेनानीतंहत्वातंनिशिमानुषम्॥6.31.44॥<br>
सविद्युजिह्वेनसहैवतच्छिरोधनुश्चभूमौविनीकीर्यरावणः।<br>
विदेहराजस्यसुतांयशस्विनींततोऽब्रवीत्तांभवमेवशानुगा॥6.31.45॥</div></div><script>ac.playbackRate=0.5</script></body>
</html>