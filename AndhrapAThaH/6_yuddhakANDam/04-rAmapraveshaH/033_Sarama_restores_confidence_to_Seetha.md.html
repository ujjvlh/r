<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-033-Sarama_restores_confidence_to_Seetha__0.mp3" type="audio/mpeg"></audio><br>
<br>
सीतांतुमोहितांदृष्ट्वासरमानामराक्षसी।<br>
आससादाथवैदेहींप्रियांप्रणयिनींसखीम्॥6.33.1॥<br>
मोहितांराक्षसेन्द्रेणसीतांपरमदुःखिताम्।<br>
आश्वासयामासतदासरमामृदुभाषिणी॥6.33.2॥<br>
साहितत्रकृतामित्रंसीतयारक्ष्यमाणया।<br>
रक्षन्तीरावणादिष्टासानुक्रोशादृढव्रता॥6.33.3॥<br>
साददर्शततःसीतांसरमानष्टचेतनाम्।<br>
उपावृत्योत्थितांध्वस्तांवडवामिवपांसुलाम्॥6.33.4॥<br>
तांसमाश्वासयामाससखीस्नेहेनसुव्रता॥6.33.5॥<br>
उक्तायद्रावणेनत्वंप्रत्युक्तंचस्वयंत्वया।<br>
सखीस्नेहेनतद्भिरुमयासर्वंप्रतिश्रुतम्॥6.33.6॥<br>
लीनयागगनेशून्येभयमुत्सृज्यरावणात्।<br>
तवहेतोर्विशालाक्षिनहिमेजीवितंप्रियम्॥6.33.7॥<br>
ससम्भ्रान्तश्चनिष्क्रान्तोयत्कृतेराक्षसाधिपः।<br>
तच्चमेविदितंसर्वमभिनिष्क्रम्यमैथिलि॥6.33.8॥<br>
नशक्यंसौप्तिकंकर्तुंरामस्यविदितात्मनः।<br>
वधश्चपुरुषव्याघ्रेतस्मिन्नैवोपपद्यते॥6.33.9॥<br>
नत्वेववानराहन्तुंशक्याःपादपयोधिनः।<br>
सुरादेवर्षभेणेवरामेणहिसुरक्षिताः॥6.33.10॥<br>
दीर्घवृत्तभुजःश्रीमान्महोरस्कःप्रतापवान्।<br>
धन्वीसंहननोपेतोधर्मात्माभुविविश्रुतः॥6.33.11॥<br>
विक्रान्तोरक्षितानित्यमात्मनश्चपरस्यच।<br>
लक्ष्मणेनसहभ्रात्राकुलीनोनयशास्त्रवित्॥6.33.12॥<br>
हन्तापरबलौघानामचिन्त्यबलपौरुषः।<br>
नहतोराघवःश्रीमान्सीतेशत्रुनिबर्हणः॥6.33.13॥<br>
अयुक्तबुद्धिकृत्येनसर्वभूतविरोधिना।<br>
इयंप्रयुक्तारौद्रेणमायामायाविदात्वयि॥6.33.14॥<br>
शोकस्तेविगतःसर्वःकल्याणंत्वामुपस्थितम्।<br>
ध्रुवंत्वांभजतेलक्ष्मीःप्रियंप्रीतिकरंशृणु॥6.33.15॥<br>
उत्तीर्यसागरंरामःसहवानरसेनया।<br>
सन्निविष्टःसमुद्रस्यतीरमासाद्यदक्षिणम्॥6.33.16॥<br>
दृष्टोमेपरिपूर्णार्थःकाकुत्स्थःसहलक्ष्मणः।<br>
सहितैःसागरान्तस्थैर्बलैस्तिष्ठतिरक्षितः॥6.33.17॥<br>
अनेनप्रेषितायेचराक्षसालघुविक्रमाः।<br>
राघवस्तीर्णइत्येवप्रवृत्तिस्तैरिहाहृता॥6.33.18॥<br>
सतांश्रुत्वाविशालाक्षिप्रवृत्तिंराक्षसाधिपः।<br>
एषमन्त्रयतेसर्वैःसचिवैःसहरावणः॥6.33.19॥<br>
इतिब्रुवाणासरमाराक्षसीसीतयासह।<br>
सर्वोद्योगेनसैन्यानांशब्दंशुश्रावभैरवम्॥6.33.20॥<br>
दण्डनिर्घातवादिन्याःश्रुत्वाभेर्यामहास्वनम्।<br>
उवाचसरमासीतामिदंमधुरभाषिणी॥6.33.21॥<br>
सन्नाहजननीह्येषाभैरवाभीरुभेरिका।<br>
भेरीनादंचगम्भीरंशृणुतोयदनिस्वनम्॥6.33.22॥<br>
कल्प्यन्तेमत्तमातङ्गायुज्यन्तेरथवाजिनः।<br>
हृष्यन्तेतुरागारूढाःप्रासहस्ताःसहस्रशः॥6.33.23॥<br>
आपूर्यन्तेराजमार्गाःसैन्यैरद्भुतदर्शनैः।<br>
वेगवद्भिर्नदद्भिश्चतोयौघैरिवसागरः॥6.33.24॥<br>
शस्त्राणांचप्रसन्नानांचर्मणांवर्मणांतथा।<br>
रथवाजिगजानांचभूषितानांचरक्षसाम्॥6.33.25॥<br>
प्रभांविसृजतांपश्यनानावर्णांसमुत्थिताम्।<br>
वनंनिर्दहतोघर्मेयथारूपंविभावसोः॥6.33.26॥<br>
घण्टानांशृणुनिर्घोषंरथानांशृणुनिस्वनम्।<br>
हयानांहेषमाणानांशृणुतूर्यध्वनिंयथा॥6.33.27॥<br>
उद्यतायुधहस्तानांराक्षसेन्द्रानुयायिनाम्।<br>
सम्भ्रमोरक्षसामेषतुमुलोरोमहर्षणः॥6.33.28॥<br>
श्रीस्त्वांभजतिशोकघ्नीरक्षसांभयमागतम्॥6.33.29॥<br>
विनिर्जित्यजितक्रोधस्त्वामचिन्त्यपराक्रमः।<br>
रावणंसमरेहत्वाभर्तात्वाऽधिगमिष्यति॥6.33.30॥<br>
विक्रमिष्यतिरक्षस्सुभर्तातेसहलक्ष्मणः।<br>
यथाशत्रुषुशत्रुघ्नोविष्णुनासहवासवः॥6.33.31॥<br>
आगतस्यहिरामस्यक्षिप्रमङ्कगतांसतीम्।<br>
अहंद्रक्ष्यामिसिद्धार्थांत्वांशत्रौविनिपातिते॥6.33.32॥<br>
अश्रूण्यानन्दजानित्वंवर्तयिष्यसिशोभने।<br>
समागम्यपरिष्वज्यतस्योरसिमहोरसः॥6.33.33॥<br>
अचिरान्मोक्ष्यतेसीतेदेवितेजघनंगताम्।<br>
धृतामेतांबहून्मासान्वेणींरामोमहावलः॥6.33.34॥<br>
तस्यदृष्ट्वामुखंदेविपूर्णचन्द्रमिवोदितम्।<br>
मोक्ष्यसेशोकजंवारिनिर्मोकमिवपन्नगी॥6.33.35॥<br>
रावणंसमरेहत्वानचिरादेवमैथिलि।<br>
त्वयासमग्रःप्रिययासुखार्होलप्स्यतेसुखम्॥6.33.36॥<br>
समागतात्वंवीर्येणमोदिष्यसिमहात्मना।<br>
सुवर्षेणसमायुक्तायथासस्येनमेदिनी॥6.33.37॥<br>
गिरिवरमभितोऽनुवर्तमानोहयइवमण्डलमाशुयकरोति।<br>
तमिहशरणमभ्युपेहिदेवंविदसकरंप्रभवोह्ययंप्रजानाम्॥6.33.38॥<script>ac.playbackRate=0.5</script>