<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-034-Sarama_consoles_Seetha_0.mp3" type="audio/mpeg"></audio><br>
<br>
अथतांजातसन्तापांतेनवाक्येनमोहिताम्।<br>
सरमाह्लादयामासपृथिवींद्यौरिवाम्भसा॥6.34.1॥<br>
ततस्तस्याहितंसख्याश्चिकीर्षन्तीसखीवचः।<br>
उवाचकालेकालज्ञास्मितपूर्वाभिभाषिणी॥6.34.2॥<br>
उत्सहेयमहंगत्वात्वद्वाक्यमसितेक्षणे।<br>
निवेद्यकुशलंरामेप्रतिच्छन्नानिवर्तितुम्॥6.34.3॥<br>
नहिमेक्रममाणायानिरालम्बेविहायसि।<br>
समर्थोगतिमन्वेतुंपवनोगरुडोऽपिवा॥6.34.4॥<br>
एवंब्रुवाणांतांसीतासरमांपुनरब्रवीत्।<br>
मधुरंश्लक्ष्णयावाचापूर्वंशोकाभिपन्नया॥6.34.5॥<br>
समर्थागगनंगन्तुमपिवात्वंरसातलम्।<br>
अवगच्छाम्यकर्तव्यंकर्तव्यंतेमदन्तरे॥6.34.6॥<br>
मत्प्रियंयदिकर्तव्यंयदिबुद्धिःस्थिरातव।<br>
ज्ञातुमिच्छामितंगत्वाकिंकरोतीतिरावणः॥6.34.7॥<br>
सहिमायाबलःक्रूरोरावणःशत्रुरावणः।<br>
मांमोहयतिदुष्टात्मापीतमात्रेववारुणी॥6.34.8॥<br>
तर्जापयतिमांनित्यंभर्त्सापयतिचासकृत्।<br>
राक्षसीभिःसुघोराभिर्यामांरक्षन्तिनित्यशः॥6.34.9॥<br>
उद्विग्नाशङ्किताचास्मिनस्वस्थंचमनोमम।<br>
तद्भयाच्छाहमुद्विग्नाअशोकवनिकांगता॥6.34.10॥<br>
यदिनामकथातस्यनिश्चितंवापियद्भवेत्।<br>
निवेदयेथाःसर्वंतत्परोमेस्यादनुग्रहः॥6.34.11॥<br>
सात्वेवंब्रुवतींसीतांसरमावल्गुभाषिणी।<br>
उवाचवदनंतस्याःस्पृशन्तीबाष्पविक्लवम्॥6.34.12॥<br>
एषतेयद्यभिप्रायस्तदागच्छामिजानकि।<br>
गृह्यशत्रोरभिप्रायमुपावृत्तांचपश्यमाम्॥6.34.13॥<br>
एवमुक्त्वाततोगत्वासमीपंतस्यरक्षसः।<br>
शुश्रावकथितंतस्यरावणस्यसमन्त्रिणः॥6.34.14॥<br>
साश्रुत्वानिश्चयंतस्यनिश्चयज्ञादुरात्मनः।<br>
पुनरेवागमत्क्षिप्रमशोकवनिकांतदा॥6.34.15॥<br>
साप्रविष्टापुनस्तत्रददर्शजनकात्मजाम्।<br>
प्रतीक्षमाणांस्वामेवभ्रष्टपद्मामिवश्रियम्॥6.34.16॥<br>
तांतुसीतापुनःप्राप्तांसरमांवल्गुभाषिणीम्।<br>
परिष्वज्यचसुस्निग्धंददौचस्वयमासनम्॥6.34.17॥<br>
इहासीनासुखंसर्वमाख्याहिममतत्त्वतः।<br>
क्रूरस्यनिश्चयंतस्यरावणस्यदुरात्मनः॥6.34.18॥<br>
एवमुक्तातुसरमासीतयावेपमानया।<br>
कथितंसर्वमाचष्टरावणस्यसमन्त्रिणः॥6.34.19॥<br>
जनन्याराक्षसेन्द्रोवैत्वन्मोक्षार्थंबृहद्वचः।<br>
अविद्धेनचवैदेहिमन्त्रिवृद्धेनबोधितः॥6.34.20॥<br>
दीयतामभिसत्कृत्यमनुजेन्द्रायमैथिली।<br>
निदर्शनंतेपर्याप्तंजनस्थानेयदद्भुतम्॥6.34.21॥<br>
लङ्घनंचसमुद्रस्यदर्शनंचहनूमतः।<br>
वधंचरक्षसांयुद्धेकःकुर्यान्मानुषोभुवि॥6.34.22॥<br>
एवंसमन्त्रिवृद्धैश्चाविद्धेनबहुभाषितः।<br>
नत्वामुत्सहतेमोक्तुमर्थमर्थपरोयथा॥6.34.23॥<br>
नोत्सहत्यमृतोमोक्तुंयुद्धेत्वामितिमैथिलि।<br>
सामात्यस्यनृशंसस्यनिश्चयोह्येषवर्तते॥6.34.24॥<br>
भयान्नशक्तस्त्वांमोक्तुमनिरस्तस्तुसंयुगे।<br>
राक्षसानांचसर्वेषामात्मनश्चवधेनहि॥6.34.25॥<br>
निहत्यरावणंसङ्ख्येसर्वथानिशितैःशरैः।<br>
प्रतिनेष्यतिरामस्त्वामयोध्यामसितेक्षणे॥6.34.26॥<br>
एतस्मिन्नन्तरेशब्दोभेरीशङ्खसमाकुलः।<br>
श्रुतोवानरसैन्यानांकम्पयन्धरणीतलम्॥6.34.27॥<br>
श्रुत्वातुतद्वानरसैन्यशब्दंलङ्कागताराक्षसराजभृत्याः।<br>
नष्टौजसोदैन्यपरीतचेष्टाःश्रेयोनपश्यन्तिनृपस्यदोषे॥6.34.28॥<script>ac.playbackRate=0.5</script>