<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-104-Ravana_re-approached_the_battle-field_0.mp3" type="audio/mpeg"></audio><br>
<br>
तस्यक्रुद्धस्यवदनंदृष्ट्वारामस्यधीमतः।<br>
सर्वभूतानिवित्रेसुःप्राकम्पतचमेदिनी॥6.104.1॥<br>
सिंहशार्दूलवान्शैलःसञ्चचालचलद्रुमः।<br>
बभूवचातिक्षुभितःसमुद्रःसरितांपतिः॥6.104.2॥<br>
खगाश्चखरनिर्घोषागगनेपरुषाघनाः।<br>
औत्पातिकानिनर्दन्तःसमन्तात्परिचक्रमुः॥6.104.3॥<br>
रामंदृष्ट्वासुसङ्क्रुद्धमुत्पातांश्चसुदारुणान्।<br>
वित्रेसुःसर्वभूतानिरावणस्याभवद्भयेम्॥6.104.4॥<br>
विमानस्थास्तदादेवागन्धर्वाश्चमहोरगाः।<br>
ऋषिदानवदैत्याश्चगरुत्मन्तश्चखेचराः॥6.104.5॥<br>
ददृशुस्तेमहायुद्धंलोकसंवर्तसंस्थितम्।<br>
नानाप्रहरणैर्भीमैःशूरयोःसम्प्रयुद्ध्यतोः॥6.104.6॥<br>
ऊचुःसुरासुराःसर्वेतदाविग्रहमागताः।<br>
प्रेक्षमाणामहद्युद्धंवाक्यंभक्त्याप्रहृष्टवत्॥6.104.7॥<br>
दशग्रीवंजयेत्याहुरसुराःसमवस्थिताः।<br>
देवाराममथोचुस्तेत्वंजयेतिपुनःपुनः॥6.104.8॥<br>
एतस्मिन्नन्तरेक्रोधाद्राघवस्यसरावणः।<br>
प्रहर्तुकामोदुष्टात्मास्पृशन्प्रहरणंमहत्॥6.104.9॥<br>
वज्रसारंमहानादंसर्वशत्रुनिबर्हणम्।<br>
शैलशृङ्गनिभैःकूटैश्चितंदृष्टिभयावहम्॥6.104.10॥<br>
सधूममिवतीक्ष्णाग्रंयुगान्ताग्निचयोपमम्।<br>
अतिरौद्रमनासाद्यंकालेनापिदुरासदम्॥6.104.11॥<br>
त्रासनंसर्वभूतानांदारणंभेदनंतदा।<br>
प्रदीप्तमिवरोषेणशूलंजग्राहरावणः॥6.104.12॥<br>
तच्छूलंपरमक्रुद्धोमध्येजग्राहवीर्यवान्।<br>
अनेकैःसमरेशूरैराक्षसैःपरिवारितः॥6.104.13॥<br>
समुद्यम्यमहाकायोननादयुधिभैरवम्।<br>
संरक्तनयनोरोषात्स्वसैन्यमभिहर्षयन्॥6.104.14॥<br>
पृथिवींचान्तरिक्षंचदिशश्चप्रदिशस्तथा।<br>
प्राकम्पयत्तदाशब्दोराक्षसेन्द्रस्यदारुणः॥6.104.15॥<br>
अतिनादस्यनादेनतेनतस्यदुरात्मनः।<br>
सर्वभूतानिवित्रेसुःसागरश्चप्रचुक्षुभे॥6.104.16॥<br>
सगृहीत्वामहावीर्यःशूलंतद्रावणोमहत्।<br>
विनद्यसुमहानादंरामंपरुषमब्रवीत्॥6.104.17॥<br>
शूलोऽयंवज्रसारस्तेरामरोषान्मयोद्यतः।<br>
तवभ्रातृसहायस्यसद्यःप्राणान्हरिष्यति॥6.104.18॥<br>
त्वांनिहत्यरणश्लाघिन्करोमितरसासमम्।<br>
तिष्ठेदानींनिहन्मित्वामेषशूलेनराघव॥6.104.19॥<br>
एवमुक्त्वासचिक्षेपतच्छूलंराक्षसाधिपः॥6.104.20॥<br>
तद्रावणकरान्मुक्तंविद्युज्ज्वालासमाकुलम्।<br>
अष्टघण्टंमहानादंवियद्गतमशोभत॥6.104.21॥<br>
तच्छूलंराघवोदृष्ट्वाज्वलन्तंघोरदर्शनम्।<br>
ससर्जविशिखान्रामश्चापमायम्यवीर्यवान्॥6.104.22॥<br>
आपतन्तंशरौघेणवारयामासराघवः।<br>
उत्पतन्तंयुगान्ताग्निंजलौघैरिववासवः॥6.104.23॥<br>
निर्ददाहसतान्बाणान्रामकार्मुकनिस्सृतान्।<br>
रावणस्यमहाशूलःपतङ्गानिवपावकः॥6.104.24॥<br>
तान्दृष्ट्वाभस्मसाद्भूतान्शूलसंस्पर्शचूर्णितान्।<br>
सायकानन्तरिक्षस्थान्राघवःक्रोधमाहरत्॥6.104.25॥<br>
सतांमातलिनाऽऽनीतांशक्तिंवासवनिर्मिताम्।<br>
जग्राहपरमक्रुद्धोराघवोरघुनन्दनः॥6.104.26॥<br>
सातोलिताबलवताशक्तिर्घण्टाकृतस्वना।<br>
नभःप्रज्वालयामासयुगान्तोल्केवसप्रभा॥6.104.27॥<br>
साक्षिप्ताराक्षसेन्द्रस्यतस्मिन्शूलेपपातह।<br>
भिन्नःशक्त्यामहान्शूलोनिपपातहतद्युतिः॥6.104.28॥<br>
निर्बिभेदततोबाणैर्हयानस्यमहाजवान्।<br>
रामस्तीक्ष्णैर्महावेगैर्वज्रकल्पैःशितैःशरैः॥6.104.29॥<br>
निर्बिभेदोरसिततोरावणंनिशितैःशरैः।<br>
राघवःपरमायत्तोललाटेपत्रिभिस्त्रिभिः॥6.104.30॥<br>
सशरैर्भिन्नसर्वाङ्गोगात्रप्रस्रुतशोणितः।<br>
राक्षसेन्द्रःसमूहस्थःफुल्लाशोकइवाबभौ॥6.104.31॥<br>
सरामबाणैरभिविद्धगात्रोनिशाचरेन्द्रःक्षतजार्द्रगात्रः।<br>
जगामखेदंचसमाजमध्येक्रोधंचचक्रेसुभृशंतदानीम्॥6.104.32॥<script>ac.playbackRate=0.5</script>