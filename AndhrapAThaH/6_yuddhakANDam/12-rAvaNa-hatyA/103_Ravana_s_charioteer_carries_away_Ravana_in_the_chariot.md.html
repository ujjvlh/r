<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-103-Ravana_s_charioteer_carries_away_Ravana_in_the_chariot_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सन्दधेपरवीरघ्नोधनुरादायवीर्यवान्।<br>
रावणायशरान्घोरान्विससर्जचमूमुखे॥6.103.1॥<br>
अथान्यंरथमारुह्यरावणोराक्षसाधिपः।<br>
अभ्यद्रवतकाकुत्स्थंस्वर्भानुरिवभास्करम्॥6.103.2॥<br>
दशग्रीवोरथस्थस्तुरामंवज्रोपमैःशरैः।<br>
आजघानमहाघोरैर्धाराभिरिवतोयदः॥6.103.3॥<br>
दीप्तपावकसङ्काशैःशरैःकाञ्चनभूषणैः।<br>
निर्बिभेदरणेरामोदशग्रीवंसमाहितम्॥6.103.4॥<br>
भूमौस्थितस्यरामस्यरथस्थस्यचरक्षसः।<br>
नसमंयुद्धमित्याहुर्देवगन्धर्वदानवाः॥6.103.5॥<br>
ततःकाञ्चनचित्राङ्गःकिङ्किणीशतभूषितः।<br>
तरुणादित्यसङ्काशोवैडूर्यमयकूबरः॥6.103.6॥<br>
सदश्वैःकाञ्चनापीडैर्युक्तःश्वेतप्रकीर्णकैः।<br>
हरिभिःसूर्यसङ्काशैर्हेमजालविभूषितैः॥6.103.7॥<br>
रुक्मवेणुध्वजःश्रीमान्देवराजरथोवरः।<br>
देवराजेनसन्दिष्टोरथमारुह्यमातलिः॥6.103.8॥<br>
अभ्यवर्ततकाकुत्स्थमवतीर्यत्रिविष्टपात्॥6.103.9॥<br>
अब्रवीच्चतदारामंसप्रतोदोरथेस्थितः।<br>
प्राञ्जलिर्मातलिर्वाक्यंसहस्राक्षस्यसारथिः॥6.103.10॥<br>
सहस्राक्षेणकाकुत्स्थरथोऽयंविजयायते।<br>
दत्तस्तवमहासत्त्वश्रीमान्शत्रुनिबर्हण॥6.103.11॥<br>
इदमैन्द्रंमहच्चापंकवचंचाग्निसन्निभम्।<br>
शराश्चादित्यसङ्काशाःशक्तिश्चविमलाशिता॥6.103.12॥<br>
आरुह्येमंरथंवीरराक्षसंजहिरावणम्।<br>
मयासारथिनाराजन्महेन्द्रइवदानवान्॥6.103.13॥<br>
इत्युक्तःसम्परिक्रम्यरथंसमभिवाद्यच।<br>
आरुरोहतदारामोलोकान्लक्ष्म्याविराजयन्॥6.103.14॥<br>
तद्बभूवाद्भुतंयुद्धंतुमुलंरोमहर्षणम्।<br>
रामस्यचमहाबाहोरावणस्यचरक्षसः॥6.103.15॥<br>
सगान्धर्वेणगान्धर्वंदैवंदैवेनराघवः।<br>
अस्त्रंराक्षसराजस्यजघानपरमास्त्रवित्॥6.103.16॥<br>
अस्त्रंतुपरमंघोरंराक्षसंराक्षसाधिपः।<br>
ससर्जपरमक्रुद्धःपुनरेवनिशाचरः॥6.103.17॥<br>
तेरावणधनुर्मुक्ताःशराःकाञ्चनभूषणाः।<br>
अभ्यवर्तन्तकाकुत्स्थंसर्पाभूत्वामहाविषाः॥6.103.18॥<br>
तेदीप्तवदनादीप्तंवमन्तोज्वलनंमुखैः।<br>
राममेवाभ्यवर्तन्तव्यादितास्याभयानकाः॥6.103.19॥<br>
तैर्वासुकिसमस्पर्शैर्दीप्तभोगैर्महाविषैः।<br>
दिशश्चसन्तताःसर्वाःप्रदिशश्चसमावृताः॥6.103.20॥<br>
तान्दृष्ट्वापन्नगान्रामःसमापततआहवे।<br>
अस्त्रंगारुत्मतंघोरंप्रादुश्चकेभयावहम्॥6.103.21॥<br>
तेराघवशरामुक्तारुक्मपुङ्खाःशिखिप्रभाः।<br>
सुपर्णाःकाञ्चनाभूत्वाविचेरुःसर्पशत्रवः॥6.103.22॥<br>
तेतान्सर्वान्शरान्जघ्नुःसर्परूपान्महाजवान्।<br>
सुपर्णरूपारामस्यविशिखाःकामरूपिणः॥6.103.23॥<br>
अस्त्रेप्रतिहतेक्रुद्धोरावणोराक्षसाधिपः।<br>
अभ्यवर्षत्तदारामंघोराभिःशरवृष्टिभिः॥6.103.24॥<br>
ततःशरसहस्रेणराममक्लिष्टकारिणम्।<br>
अर्दयित्वाशरौघेणमातलिंप्रत्यविध्यत॥6.103.25॥<br>
पातयित्वारथोपस्थेरथात्केतुंचकाञ्चनम्।<br>
ऐन्द्रानपिजघानाश्वान्शरजालेनरावणः॥6.103.26॥<br>
तंदृष्ट्वासुमहत्कर्मरावणस्यदुरात्मनः।<br>
विषेदुर्देवगन्धर्वादानवाश्चारणैःसह॥6.103.27॥<br>
राममार्तंतदादृष्ट्वासिद्धाश्चपरमर्षयः।<br>
व्यथितावानरेन्द्राश्चबभूवुःसविभीषणाः॥6.103.28॥<br>
रामचन्द्रमसंदृष्ट्वाग्रस्तंरावणराहुणा।<br>
प्राजापत्यंचनक्षत्रंरोहिणींशशिनःप्रियाम्॥6.103.29॥<br>
समाक्रम्यबुधस्तस्थौप्रजानामशुभावहः॥6.103.30॥<br>
सधूमपरिवृत्तोर्मिःप्रज्वलन्निवसागरः।<br>
उत्पपाततदाक्रुद्धःस्पृशन्निवदिवाकरम्॥6.103.31॥<br>
शस्त्रवर्णःसुपरुषोमन्दरश्मिर्दिवाकरः।<br>
अदृश्यतकबन्धाङ्कःसंसक्तोधूमकेतुना॥6.103.32॥<br>
कोसलानांचनक्षत्रंव्यक्तमिन्द्राग्निदैवतम्।<br>
आक्रम्याङ्गारकस्तस्थौविशाखामपिचाम्बरे॥6.103.33॥<br>
दशास्योविंशतिभुजःप्रगृहीतशरासनः।<br>
अदृश्यतदशग्रीवोमैनाकइवपर्वतः॥6.103.34॥<br>
निरस्यमानोरामस्तुदशग्रीवेणरक्षसा।<br>
नाशक्नोदभिसन्धातुंसायकान्रणमूर्धनि॥6.103.35॥<br>
सकृत्वाभ्रुकुटिंक्रुद्धःकिञ्चित्संरक्तलोचनः।<br>
जगामसुमहाक्रोधंनिर्दहन्निवचक्षुषा॥6.103.36॥</div></div><script>ac.playbackRate=0.5</script></body>
</html>