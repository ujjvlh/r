<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-105-Sage_Agastya_s_advice_0.mp3" type="audio/mpeg"></audio><br>
<br>
सतेनतुतथाक्रोधात्काकुत्स्थेनार्दितोरणे।<br>
रावणःसमरश्लाघीमहाक्रोधमुपागमत्॥6.105.1॥<br>
सदीप्तनयनोरोषाच्चापमायम्यवीर्यवान्।<br>
अभ्यर्दयत्सुसङ्क्रुद्धोराघवंपरमाहवे॥6.105.2॥<br>
बाणधारासहस्रैस्तैःसतोयदइवाम्बरात्।<br>
राघवंरावणोबाणैस्तटाकमिवपूरयत्॥6.105.3॥<br>
पूरितःशरजालेनधनुर्मुक्तेनसंयुगे।<br>
महागिरिरिवाकम्प्यःकाकुत्स्थोनप्रकम्पते॥6.105.4॥<br>
सशरैःशरजालानिवारयन्समरेस्थितः।<br>
गभस्तीनिवसूर्यस्यप्रतिजग्राहवीर्यवान्॥6.105.5॥<br>
ततःशरसहस्राणिक्षिप्रहस्तोनिशाचरः।<br>
निजघानोरसिक्रुद्धोराघवस्यमहात्मनः॥6.105.6॥<br>
सशोणितसमादिग्धःसमरेलक्ष्मणाग्रजः।<br>
दृष्टःफुल्लइवारण्येसुमहान्किंशुकद्रुमः॥6.105.7॥<br>
शराभिघातसंरब्धःसोऽपिजग्राहसायकान्।<br>
काकुत्स्थःसुमहातेजायुगान्तादित्यतेजसः॥6.105.8॥<br>
ततोऽयोन्यंसुसंरब्धावुभौतौरामरावणौ।<br>
शरान्धकारेसमरेनोपालक्षयतांतदा॥6.105.9॥<br>
ततःक्रोधसमाविष्टोरामोदशरथात्मजः।<br>
उवाचरावणंवीरःप्रहस्यपरुषंवचः॥6.105.10॥<br>
ममभार्याजनस्थानादज्ञानाद्राक्षसाधम।<br>
हृतातेविवशायस्मात्तस्मात्त्वंनासिवीर्यवान्॥6.105.11॥<br>
मयाविरहितांदीनांवर्तमानांमहावने।<br>
वैदेहींप्रसभंहृत्वाशूरोऽहमितिमन्यसे॥6.105.12॥<br>
स्त्रीषुशूरविनाथासुपरदाराभिमर्शक।<br>
कृत्वाकापुरुषंकर्मशूरोऽहमितिमन्यसे॥6.105.13॥<br>
भिन्नमर्यादनिर्लज्जचारित्रेष्वनवस्थित।<br>
दर्पान्मृत्युमुपादायशूरोऽहमितिमन्यसे॥6.105.14॥<br>
शूरेणधनदभ्रात्राबलैःसमुदितेनच।<br>
श्लाघनीयंयशस्यंचकृतंकर्ममहत्त्वया॥6.105.15॥<br>
उत्सेकेनाभिपन्नस्यगर्हितस्याहितस्यच।<br>
कर्मणःप्राप्नुहीदानींतस्याद्यसुमहत्फलम्॥6.105.16॥<br>
शूरोऽहमितिचात्मानमवगच्छसिदुर्मते।<br>
नैवलज्जाऽस्तितेसीतांचोरवद्व्यपकर्षतः॥6.105.17॥<br>
यदिमत्सन्निधौसीताधर्षितास्यात्त्वयाबलात्।<br>
भ्रातरंतुखरंपश्येस्तदामत्सायकैर्हतः॥6.105.18॥<br>
दिष्ट्याऽसिममदुष्टात्मंश्चक्षुर्विषयमागतः।<br>
अद्यत्वांसायकैस्तीक्ष्णैर्नयामियमसादनम्॥6.105.19॥<br>
अद्यतेमच्छरैश्छिन्नंशिरोज्वलितकुण्डलम्।<br>
क्रव्यादाव्यपकर्षन्तुविकीर्णंरणपांसुषु॥6.105.20॥<br>
निपत्योरसिगृध्रास्तेक्षितौक्षिप्तस्यरावण।<br>
पिबन्तुरुधिरंतर्षाच्छरशल्यान्तरोत्थितम्॥6.105.21॥<br>
अद्यमद्बाणभिन्नस्यगतासोःपतितस्यते।<br>
कर्षन्त्वन्त्राणिपतगागरुत्मन्तइवोरगान्॥6.105.22॥<br>
इत्येवंसंवदन्वीरोरामःशत्रुनिबर्हणः।<br>
राक्षसेन्द्रंसमीपस्थंशरवर्षैरवाकिरत्॥6.105.23॥<br>
बभूवद्विगुणंवीर्यंबलंहर्षश्चसंयुगे।<br>
रामस्यास्त्रबलंचैवशत्रोर्निधनकाङ्क्षिणः॥6.105.24॥<br>
प्रादुर्बभूवुरस्त्राणिसर्वाणिविदितात्मनः।<br>
प्रहर्षाच्चमहातेजाःशीघ्रहस्ततरोऽभवत्॥6.105.25॥<br>
शुभान्येतानिचिह्नानिविज्ञायात्मगतानिसः।<br>
भूयएवार्दयद्रामोरावणंराक्षसान्तकृत्॥6.105.26॥<br>
हरीणांचाश्मनिकरैःशरवर्षैश्चराघवात्।<br>
हन्यमानोदशग्रीवोविघूर्णहृदयोऽभवत्॥6.105.27॥<br>
यदाचशस्त्रंनारेभेनव्यकर्षच्छरासनम्।<br>
नास्यप्रत्यकरोद्वीर्यंविक्लेवेनान्तरात्मना॥6.105.28॥<br>
क्षिप्ताश्चापिशरास्तेनशस्त्राणिविविधानिच।<br>
नरणार्थायवर्तन्तेमृत्युकालेऽभिवर्ततः॥6.105.29॥<br>
सूतस्तुरथनेताऽस्यतदवस्थंसमीक्ष्यतम्।<br>
शनैर्युद्धादसम्भ्रान्तोरथंतस्यापवाहयत्॥6.105.30॥<script>ac.playbackRate=0.5</script>