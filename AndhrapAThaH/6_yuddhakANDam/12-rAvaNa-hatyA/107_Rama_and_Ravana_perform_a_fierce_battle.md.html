<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-107-Rama_and_Ravana_perform_a_fierce_battle_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततोयुद्धपरिश्रन्तंसमरेचिन्तयास्थितम्।<br>
रावणंचाग्रतोदृष्ट्वायुद्धायसमुपस्थितम्॥6.107.1॥<br>
दैवतैश्चसमागम्यद्रष्टुमभ्यागतोरणम्।<br>
उपागम्याब्रवीद्राममगस्त्योभगवानृषिः॥6.107.2॥<br>
रामराममहाबाहोशृणुगुह्यंसनातनम्।<br>
येनसर्वानरीन्वत्ससमरेविजयिष्यसि॥6.107.3॥<br>
आदित्यहृदयंपुण्यंसर्वशत्रुविनाशनम्।<br>
जयावहंजपेन्नित्यमक्षय्यंपरमंशिवम्॥6.107.4॥<br>
सर्वमङ्गलमङ्गल्यंसर्वपापप्रणाशनम्।<br>
चिन्ताशोकप्रशमनमायुर्वर्धनमुत्तमम्॥6.107.5॥<br>
रश्मिमन्तंसमुद्यन्तंदेवासुरनमस्कृतम्।<br>
पूजयस्वविवस्वन्तंभास्करंभुवनेश्वरम्॥6.107.6॥<br>
सर्वदेवात्मकोह्येषतेजस्वीरश्मिभावनः।<br>
एषदेवासुरगणान्लोकान्पातिगभिस्तिभिः॥6.107.7॥<br>
एषब्रह्माचविष्णुश्चशिवःस्कन्दःप्रजापतिः।<br>
महेन्द्रोधनदःकालोयमःसोमोह्यपांपतिः॥6.107.8॥<br>
पितरोवसवःसाध्याह्यश्विनौमरुतोमनुः।<br>
वायुर्वह्निःप्रजापाणऋतुकर्ताप्रभाकरः॥6.107.9॥<br>
आदित्यःसवितासूर्यःखगःपूषागभस्तिमान्।<br>
सुवर्णसदृशोभानुर्हिरण्यरेतादिवाकरः॥6.107.10॥<br>
हरिदश्वःसहस्रार्चिःसप्तसप्तिर्मरीचिमान्।<br>
तिमिरोन्मथनःशम्भुस्त्वष्टामार्तण्डअंशुमान्॥6.107.11॥<br>
हिरण्यगर्भःशिशिरस्तपनोभास्करोरविः।<br>
अग्निगर्भोऽदितेःपुत्रःशङ्खःशिशिरनाशनः॥6.107.12॥<br>
व्योमनाथस्तमोभेदीऋग्यजुस्सामपारगः।<br>
घनवृष्टिरपांमित्रोविन्ध्यवीथीप्लवङ्गमः॥6.107.13॥<br>
आतपीमण्डलीमृत्युःपिङ्गलःसर्वतापनः।<br>
कविर्विश्वोमहातेजारक्तःसर्वभवोद्भवः॥6.107.14॥<br>
नक्षत्रग्रहताराणामधिपोविश्वभावनः।<br>
तेजसामपितेजस्वीद्वादशात्मन्नमोऽस्तुते॥6.107.15॥<br>
नमःपूर्वायगिरयेपश्चिमेगिरयेनमः।<br>
ज्योतिर्गणानांपतयेदिनाधिपतयेनमः॥6.107.16॥<br>
जयायजयभद्रायहर्यश्वायनमोनमः।<br>
नमोनमःसहस्रांशोआदित्यायनमोनमः॥6.107.17॥<br>
नमउग्रायवीरायसारङ्गायनमोनमः।<br>
नमःपद्मप्रबोधायमार्ताण्डायनमोनमः॥6.107.18॥<br>
ब्रह्मोशानाच्युतेशायसूर्यायादित्यवर्चसे।<br>
भास्वतेसर्वभक्षायरौद्रायवपुषेनमः॥6.107.19॥<br>
तमोघ्नायहिमध्नायशत्रुघ्नायामितात्मने।<br>
कृतघ्नघ्नायदेवायज्योतिषांपतयेनमः॥6.107.20॥<br>
तप्तचामीकराभायवह्नयेविश्वकर्मणे।<br>
नमस्तमोभिनिघ्नायरुचयेलोकसाक्षिणे॥6.107.21॥<br>
नाशयत्येषवैभूतंतदेवसृजतिप्रभुः।<br>
पायत्येषतपत्येषवर्षत्येषगभस्तिभिः॥6.107.22॥<br>
एषसुप्तेषुजागर्तिभूतेषुपरिनिष्ठितः।<br>
एषएवाग्निहोत्रंचफलंचैवाग्निहोत्रिणाम्॥6.107.23॥<br>
वेदाश्चक्रतवश्चैवक्रतूनांफलमेवच।<br>
यानिकृत्यानिलोकेषुसर्वएषरविःप्रभुः॥6.107.24॥<br>
एनमापत्सुकृच्छ्रेषुकान्तारेषुभयेषुच।<br>
कीर्तयन्पुरुषःकश्चिन्नावसीदतिराघव॥6.107.25॥<br>
पूजयस्वैनमेकाग्रोदेवदेवंजगत्पतिम्।<br>
एतत्रिगुणितंजप्त्वायुद्धेषुविजयिष्यसि॥6.107.26॥<br>
अस्मिन्क्षणेमहाबाहोरावणंत्वंवधिष्यसि।<br>
एवमुक्त्वातदाऽगस्त्योजगामचयथागतम्॥6.107.27॥<br>
एतच्छुत्वामहातेजानष्टशोकोऽभवत्तदा।<br>
धारयामाससुप्रीतोराघवःप्रयतात्मवान्॥6.107.28॥<br>
आदित्यंप्रेक्ष्यजप्त्वातुपरंहर्षमवाप्तवान्।<br>
त्रिराचम्यशुचिर्भूत्वाधनुरादायवीर्यवान्॥6.107.29॥<br>
रावणंप्रेक्ष्यहृष्टात्मायुद्धायसमुपागमत्।<br>
सर्वयत्नेनमहतावधेतस्यधृतोऽभवत्॥6.107.30॥<br>
अथरविरवदन्निरीक्ष्यरामंमुदितमनाःपरमंप्रहृष्यमाणः।<br>
निशिचरपतिसङ्क्षयंविदित्वासुरगणमध्यगतोवचस्त्वरेति॥6.107.31॥</div></div><script>ac.playbackRate=0.5+parseInt(slider.value)/200</script></body>
</html>