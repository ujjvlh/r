<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-102-Ravana_gets_severely_hurt_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
शक्त्याविनिहतंदृष्ट्वारावणेनबलीयसा।<br>
लक्ष्मणंसमरेशूरंरुधिरौघपरिप्लुतम्॥6.102.1॥<br>
सदत्त्वातुमुलंयुद्धंरावणस्यदुरात्मनः।<br>
विसृजन्नेवबाणौघान्सुषेणंवाक्यमब्रवीत्॥6.102.2॥<br>
एषरावणवीर्येणलक्ष्मणःपतितःक्षितौ।<br>
सर्पवद्वेष्टतेवीरोममशोकमुदीरयन्॥6.102.3॥<br>
शोणितार्द्रमिमंवीरंप्राणैरिष्टतमंमम।<br>
पश्यतोममकाशक्तिर्योद्धुंपर्याकुलात्मनः॥6.102.4॥<br>
अयंससमरश्लाघीभ्रातामेशुभलक्षणः।<br>
यदिपञ्चत्वमापन्नःप्राणैर्मेकिंसुखेनच॥6.102.5॥<br>
सायकाव्यवसीदन्तिदृष्टिर्बाष्पवशंगता।<br>
अवसीदन्तिगात्राणिस्वप्नयानेनृणामिव॥6.102.6॥<br>
चिन्तामेवर्धतेतीव्रामुमूर्षाचोपजायते॥6.102.7॥<br>
भ्रातरंनिहतंदृष्ट्वारावणेनदुरात्मना॥6.102.8॥<br>
राघवोभ्रातरंदृष्ट्वाप्रियंप्राणंबहिश्चरम्।<br>
दुःखेनमहताऽऽविष्टोध्यानशोकपरायणः॥6.102.9॥<br>
परंविषादमापन्नोविललापाकुलेन्द्रियः॥6.102.10॥<br>
नहियुद्धेनमेकार्यंनैवप्राणैर्नसीतया।<br>
भ्रातरंनिहतंदृष्ट्वालक्ष्मणंरणपांसुषु॥6.102.11॥<br>
किंमेराज्येनकिंप्राणैर्युद्धेकार्यंनविद्यते।<br>
यत्रायंनिहतःशेतेरणमूर्धनिलक्ष्मणः॥6.102.12॥<br>
देशेदेशेकलत्राणिदेशेदेशेचबान्धवाः।<br>
तंतुदेशंनपश्यामियत्रभ्रातासहोदरः॥6.102.13॥<br>
विवेष्टमानंकरुणमुच्छ्वसन्तंपुनःपुनः।<br>
राममाश्वासयन्वीरःसुषेणोवाक्यमब्रवीत्॥6.102.14॥<br>
नमृतोऽयंमहाबाहोलक्ष्मणोलक्ष्मिवर्धनः।<br>
नचास्यविकृतंवक्त्रंनापिश्यावंननिष्प्रभम्॥6.102.15॥<br>
सुप्रभंचप्रसन्नंचमुखमस्याभिलक्ष्यते।<br>
पद्मरक्ततलौहस्तौसुप्रसन्नेचलोचने॥6.102.16॥<br>
एवंनविद्यतेरूपंगतासूनांविशाम्पते।<br>
दीर्घायुषस्तुयेमर्त्यास्तेषांतुमुखमीद्दशम्॥6.102.17॥<br>
नायंप्रेतत्वमापन्नोलक्ष्मणोलक्ष्मिवर्धनः।<br>
माविषादंकृथावीरसप्राणोऽयमरिन्दमः॥6.102.18॥<br>
आख्यास्यतेप्रसुप्तस्यस्रस्तगात्रस्यभूतले।<br>
सोच्छ्वासंहृदयंवीरकम्पमानंमुहुर्मुहुः॥6.102.19॥<br>
एवमुक्त्वातुवाक्यज्ञःसुषेणोराघवंवचः।<br>
हनुमन्तमुवाचेदंहनुमन्तमभित्वरन्॥6.102.20॥<br>
सौम्यशीघ्रमितोगत्वाशैलमोषधिपर्वतम्।<br>
पूर्वंतेकथितोयोऽसौवीरजाम्बवताशुभः॥6.102.21॥<br>
दक्षिणेशिखरेतस्यजातमोषधिमानय।<br>
विशल्यकरणींनामविशल्यकरणींशुभाम्॥6.102.22॥<br>
सवर्णकरणींचापितथासञ्जीवनीमपि।<br>
सन्धानकरणींचापिगत्वाशीघ्रमिहानय॥6.102.23॥<br>
इत्येवमुक्तोहनुमान्गत्वाचौषधिपर्वतम्।<br>
चिन्तामभ्यगमच्छ्रीमानजानंस्तांमहौषधिम्॥6.102.24॥<br>
अस्मिन्हिशिखरेजातामोषधींतांसुखावहाम्।<br>
प्रतर्केणावगच्छामिसुषेणोऽप्येवमब्रवीत्॥6.102.25॥<br>
अगृह्ययदिगच्छामिविशल्यकरणीमहम्।<br>
कालात्ययेनदोषःस्याद्वैक्लव्यंचमहद्भवेत्॥6.102.26॥<br>
इतिसञ्चिन्त्यहनुमान्गत्वाक्षिप्रंमहाबलः।<br>
आसाद्यपर्वतश्रेष्ठंत्रिःप्रकम्प्यगिरेःशिरः॥6.102.27॥<br>
फुल्लनानातरुगणंसमुत्पाट्यमहाबलः।<br>
गृहीत्वाहरिशार्दूलोहस्ताभ्यांसमतोलयत्॥6.102.28॥<br>
सनीलमिवजीमूतंतोयपूर्णंनभस्थलात्।<br>
आपपातगृहीत्वातुहनुमान्शिखरंगिरेः॥6.102.29॥<br>
समागम्यमहावेगःसन्न्यस्यशिखरंगिरेः।<br>
विश्रम्यकिञ्चिद्धनुमान्सुषेणमिदमब्रवीत्॥6.102.30॥<br>
ओषधिंनावगच्छामितामहंहरिपुङ्गव।<br>
तदिदंशिखरंकृत्स्नंगिरेस्तस्याहृतंमया॥6.102.31॥<br>
एवंकथयमानंतंप्रशस्यपवनात्मजम्।<br>
सुषेणोवानरश्रेष्ठोजग्राहोत्पाट्यचौषधीम्॥6.102.32॥<br>
विस्मितास्तुबभूवुस्तेरणेवानरराक्षसाः।<br>
दृष्ट्वाहनुमतःकर्मसुरैरपिसुदुष्करम्॥6.102.33॥<br>
ततःसङ्क्षोदयित्वातामोषधींवानरोत्तमः।<br>
लक्ष्मणस्यददौनस्तःसुषेणःसुमहाद्युतेः॥6.102.34॥<br>
सशल्यस्तांसमाघ्रायलक्ष्मणःपरवीरहा।<br>
विशल्योविरुजःशीघ्रमुदतिष्ठन्महीतलात्॥6.102.35॥<br>
तमुत्थितंतेहरयोभूतलात्प्रेक्ष्यलक्ष्मणम्।<br>
साधुसाध्वितिसुप्रीताःसुषेणंप्रत्यपूजयन्॥6.102.36॥<br>
एह्येहीत्यब्रवीद्रामोलक्ष्मणंपरवीरहा।<br>
सस्वजेस्नेहगाढंचबाष्पपार्याकुलेक्षणः॥6.102.37॥<br>
अब्रवीच्चपरिष्वज्यसौमित्रिंराघवस्तदा।<br>
दिष्ट्यात्वांवीरपश्यामिमरणात्पुनरागतम्॥6.102.38॥<br>
नहिमेजीवितेनार्थःसीतयाचापिलक्ष्मण।<br>
कोहिमेविजयेनार्थस्त्वयिपञ्चत्वमागते॥6.102.39॥<br>
इत्येवंवदतस्तस्यराघवस्यमहात्मनः।<br>
खिन्नःशिथिलयावाचालक्ष्मणोवाक्यमब्रवीत्॥6.102.40॥<br>
तांप्रतिज्ञांप्रतिज्ञायपुरासत्यपराक्रम।<br>
लघुःकश्चिदिवासत्त्वोनैवंवक्तुमिहार्हसि॥6.102.41॥<br>
नहिप्रतिज्ञांकुर्वन्तिवितथांसाधवोऽनघ।<br>
लक्षणंहिमहत्त्वस्यप्रतिज्ञापरिपालनम्॥6.102.42॥<br>
नैराश्यमुपगन्तुंतेतदलंमत्कृतेऽनघ।<br>
वधेनरावणस्याद्यप्रतिज्ञामनुपालय॥6.102.43॥<br>
नजीवन्यास्यतेशत्रुस्तवबाणपथंगतः।<br>
नर्दतस्तीक्ष्णदंष्ट्रस्यसिंहस्येवमहागजः॥6.102.44॥<br>
अहंतुवधमिच्छामिशीघ्रमस्यदुरात्मनः।<br>
यावदस्तंनयात्येषकृतकर्मादिवाकरः॥6.102.45॥<br>
यदिवधमिच्छसिरावणस्यसङ्ख्येयदिचकृतांत्वमिहेच्छसिप्रतिज्ञाम्।<br>
यदितवराजवरात्मजाभिलाषःकुरुचवचोममशीघ्रमद्यवीर॥6.102.46॥</div></div><script>ac.playbackRate=0.5+parseInt(slider.value)/200</script></body>
</html>