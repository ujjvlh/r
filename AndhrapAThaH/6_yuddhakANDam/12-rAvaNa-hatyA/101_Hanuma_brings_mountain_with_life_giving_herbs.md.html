<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-101-Hanuma_brings_mountain_with_life_giving_herbs_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
तस्मिन्प्रतिहतेऽस्त्रेतुरावणोराक्षसाधिपः।<br>
क्रोधंचद्विगुणंचक्रेक्रोधाच्चास्त्रमनन्तरम्॥6.101.1॥<br>
मयेनविहितंरौद्रमन्यदस्त्रंमहाद्युतिः।<br>
उत्स्रष्टुंरावणोघोरंराघवायप्रचक्रमे॥6.101.2॥<br>
ततःशूलानिनिश्चेरुर्गदाश्चमुसलानिच।<br>
कार्मुकाद्दीप्यमानानिवज्रसाराणिसर्वशः॥6.101.3॥<br>
मुद्गराःकूटपाशाश्चदीप्ताश्चाशनयस्तथा।<br>
निष्पेतुर्विविधास्तीक्ष्णावाताइवयुगक्षये॥6.101.4॥<br>
तदस्त्रंराघवःश्रीमानुत्तमास्त्रविदांवरः।<br>
जघानपरमास्त्रेणगान्धर्वेणमहाद्युतिः॥6.101.5॥<br>
तस्मिन्प्रतिहतेऽस्त्रेतुराघवेणमहात्मना।<br>
रावणःक्रोधताम्राक्षःसौरमस्त्रमुदैरयत्॥6.101.6॥<br>
ततश्चक्राणिनिष्पेतुर्भास्वराणिमहान्तिच।<br>
कार्मुकाद्भीमवेगस्यदशग्रीवस्यधीमतः॥6.101.7॥<br>
तैरासीद्गगनंदीप्तंसम्पतद्भिरितस्ततः।<br>
पतद्भिश्चदिशोदीप्ताश्चन्द्रसूर्यग्रहैरिव॥6.101.8॥<br>
तानिचिच्छेदबाणौघैश्चक्राणिसतुराघवः।<br>
आयुधानिचचित्राणिरावणस्यचमूमुखे॥6.101.9॥<br>
तदस्त्रंतुहतंदृष्ट्वारावणोराक्षसाधिपः।<br>
विव्याधदशभिर्बाणैरामंसर्वेषुमर्मसु॥6.101.10॥<br>
सविद्धोदशभिर्बाणैर्महाकार्मुकनिस्सृतैः।<br>
रावणेनमहातेजानप्राकम्पतराघवः॥6.101.11॥<br>
ततोविव्याधगात्रेषुसर्वेषुसमितिञ्जयः।<br>
राघवस्तुसुसङ्क्रुद्धोरावणंबहुभिःशरैः॥6.101.12॥<br>
एतस्मिन्नन्तरेक्रुद्धोराघवस्यानुजोबली।<br>
लक्ष्मणःसायकान्सप्तजग्राहपरवीरहा॥6.101.13॥<br>
तैःसायकैर्महावेगैरावणस्यमहाद्युतिः।<br>
ध्वजंमनुष्यशीर्षंतुतस्यचिच्छेदनैकधा॥6.101.14॥<br>
सारथेश्चापिबाणेनशिरोज्वलितकुण्डलम्।<br>
जहारलक्ष्मणःश्रीमान्नैर्ऋतस्यमहाबलः॥6.101.15॥<br>
तस्यबाणैश्चचिच्छेदधनुर्गजकरोपमम्।<br>
लक्ष्मणोराक्षसेन्द्रस्यपञ्चभिर्निशितैःशरैः॥6.101.16॥<br>
नीलमेघनिभांश्चास्यसदश्वान्पर्वतोपमान्।<br>
जघानाप्लुत्यगदयारावणस्यविभीषणः॥6.101.17॥<br>
हताश्वाद्वेगवान्वेगादवप्लुत्यमहारथात्।<br>
क्रोधमाहारयत्तीव्रंभ्रातरंप्रतिरावणः॥6.101.18॥<br>
ततःशक्तिंमहाशक्तिर्दीप्तांदींप्ताशनीमिव।<br>
विभीषणायचिक्षेपराक्षसेन्द्रःप्रतापवान्॥6.101.19॥<br>
अप्राप्तामेवतांबाणैस्त्रिभिश्चिच्छेदलक्ष्मणः।<br>
अथोदतिष्ठत्सन्नादोवानराणांतदारणे॥6.101.20॥<br>
सापपातत्रिधाच्छिन्नाशक्तिःकाञ्चनमालिनी।<br>
सविस्फुलिङ्गाज्वलितामहोल्केवदिवश्च्युता॥6.101.21॥<br>
ततःसम्भाविततरांकालेनापिदुरासदाम्।<br>
जग्राहविपुलांशक्तिंदीप्यमानांस्वतेजसा॥6.101.22॥<br>
सावेगिताबलवतारावणेनदुरासदा।<br>
जज्वालसुमहाघोराशक्राशनिसमप्रभा॥6.101.23॥<br>
एतस्मिन्नन्तरेवीरोलक्ष्मणस्तंविभीषणम्।<br>
प्राणसंशयमापन्नंतूर्णमभ्यवपद्यत॥6.101.24॥<br>
तंविमोक्षयितुंवीरश्चापमायम्यलक्ष्मणः।<br>
रावणंशक्तिहस्तंवैशरवर्षैरवाकिरत्॥6.101.25॥<br>
कीर्यमाणःशरौघेणविसृष्टेनमहात्मना।<br>
सप्रहर्तुंमनश्चक्रेविमुखीकृतविक्रमः॥6.101.26॥<br>
मोक्षितंभ्रातरंदृष्ट्वालक्ष्मणेनसरावणः।<br>
लक्ष्मणाभिमुखस्तिष्ठन्निदंवचनमब्रवीत्॥6.101.27॥<br>
मोक्षितस्तेबलश्लाघिन्यस्मादेवंविभीषणः।<br>
विमुच्यराक्षसंशक्तिस्त्वयीयंविनिपात्यते॥6.101.28॥<br>
एषातेहृदयंभित्त्वाशक्तिर्लोहितलक्षणा।<br>
मद्बाहुपरिघोत्सृष्टाप्राणानादाययास्यति॥6.101.29॥<br>
इत्येवमुक्त्वातांशक्तिमष्टघण्टांमहास्वनाम्।<br>
मयेनमायाविहिताममोघांशत्रुघातिनीम्॥6.101.30॥<br>
लक्ष्मणायसमुद्दिश्यज्वलन्तीमिवतेजसा।<br>
रावणःपरमक्रुद्धश्चिक्षेपचननादच॥6.101.31॥<br>
साक्षिप्ताभीमवेगेनशक्राशनिसमस्वना।<br>
शक्तिरभ्यपतद्वेगाल्लक्ष्मणंरणमूर्धनि॥6.101.32॥<br>
तामनुव्याहरच्छक्तिमापतन्तींसराघवः।<br>
स्वस्त्यस्तुलक्ष्मणायेतिमोघाभवहतोद्यमा॥6.101.33॥<br>
रावणेनरणेशक्तिःक्रुद्धेनाशीविषोपमा।<br>
मुक्ताऽऽशूरस्यभीतस्यलक्ष्मणस्यममज्जसा॥6.101.34॥<br>
न्यपतत्सामहावेगालक्ष्मणस्यमहोरसि।<br>
जिह्वेवोरगराजस्यदीप्यमानामहाद्युतिः॥6.101.35॥<br>
ततोरावणवेगेनसुदूरमवगाढया।<br>
शक्त्यानिर्भिन्नहृदयःपपातभुविलक्ष्मणः॥6.101.36॥<br>
तदवस्थंसमीपस्थोलक्ष्मणंप्रेक्ष्यराघवः।<br>
भ्रातृस्नेहान्महातेजाविषण्णहृदयोऽभवत्॥6.101.37॥<br>
समुहूर्तमनुध्यायबाष्पव्याकुललोचनः।<br>
बभूवसंरब्धतरोयुगान्तइवपावकः॥6.101.38॥<br>
चक्रेसुतुमुलंयुद्धंरावणस्यवधेधृतः।<br>
सर्वयत्नेनमहतालक्ष्मणंसन्निरीक्ष्यच॥6.101.39॥<br>
सददर्शततोरामःशक्त्याभिन्नंमहाहवे।<br>
लक्ष्मणंरुधिरादिग्धंसपन्नगमिवाचलम्॥6.101.40॥<br>
तामपिप्रहितांशक्तिंरावणेनबलीयसा।<br>
यत्नतस्तेहरिश्रेष्ठानशेकुरवमर्दितुम्॥6.101.41॥<br>
अर्दिताश्चैवबाणौघैःक्षिप्रहस्तेनरक्षसा॥6.101.42॥<br>
सौमित्रिंसाविनिर्भिद्यप्रविष्टाधरणीतलम्॥6.101.43॥<br>
तांकराभ्यांपरामृश्यरामःशक्तिंभयावहाम्।<br>
बभञ्जसमरेक्रुद्धोबलवान्विचकर्षच॥6.101.44॥<br>
तस्यनिष्कर्षतःशक्तिंरावणेनबलीयसा।<br>
शराःसर्वेषुगात्रेषुपातितामर्मभेदिनः॥6.101.45॥<br>
अचिन्तयित्वातान्बाणान्समाश्लिष्यचलक्ष्णमम्।<br>
अब्रवीच्छहनूमन्तंसुग्रीवंचैवराघवः॥6.101.46॥<br>
लक्ष्मणंपरिवार्येहतिष्ठध्वंवानरोत्तमाः॥6.101.47॥<br>
पापात्माऽयंदशग्रीवोवध्यतांपापनिश्चयः।<br>
काङ्क्षतःस्तोककस्येवघर्मान्तेमेघदर्शनम्॥6.101.48॥<br>
अस्मिन्मुहूर्तेनचिरात्सत्यंप्रतिशृणोमिवः।<br>
अरावणमरामंवाजगद्द्रक्ष्यथवानराः॥6.101.49॥<br>
राज्यनाशंवनेवासंदण्डकेपरिधावनम्।<br>
वैदेह्याश्चपरामर्शंरक्षोभिश्चसमागमम्॥6.101.50॥<br>
प्राप्तंदुःखंमहद्घोरंक्लेशंचनिरयोपमम्।<br>
अद्यसर्वमहंत्यक्ष्येनिहत्वारावणंरणे॥6.101.51॥<br>
यदर्थंवानरंसैन्यंसमानीतमिदंमया।<br>
सुग्रीवश्चकृतोराज्येनिहत्वावालिनंरणे॥6.101.52॥<br>
यदर्थंसागरःक्रान्तःसेतुर्बद्धश्चसागरे।<br>
सोऽयमद्यरणेपापश्चक्षुर्विषयमागतः॥6.101.53॥<br>
चक्षुर्विषयमागम्यनायंजीवितुमर्हति।<br>
दृष्टिंदृष्टिविषस्येवसर्पस्यममरावणः॥6.101.54॥<br>
स्वस्थाःपश्यतदुर्धर्षायुद्धंवानरपुङ्गवाः।<br>
आसीनाःपर्वताग्रेषुममेदंरावणस्यच॥6.101.55॥<br>
अद्यरामस्यरामत्वंपश्यन्तुममसंयुगे।<br>
त्रयोलोकाःसगन्धर्वाःसदेवाःसर्षिचारणाः॥6.101.56॥<br>
सदेवाःकथयिष्यन्तियावद्भूमिर्धरिष्यति।<br>
समागम्यसदालोकेयथायुद्धंप्रवर्तितम्॥6.101.57॥<br>
एवमुक्त्वाशितैर्बाणैस्तप्तकाञ्चनभूषणैः।<br>
आजघानदशग्रीवंरणेरामःसमाहितः॥6.101.58॥<br>
अथप्रदीप्तैर्नाराचैर्मुसलैश्चापिरावणः।<br>
अभ्यवर्षत्तदारामंधाराभिरिवतोयदः॥6.101.59॥<br>
रामरावणमुक्तानामन्योन्यमभिनिघ्नताम्।<br>
शराणांचशराणांचबभूवतुमुलःस्वनः॥6.101.60॥<br>
तेभिन्नाश्चविकीर्णाश्चरामरावणयोःशराः।<br>
अन्तरिक्षात्प्रदीप्ताग्रानिपेतुर्धरणीतले॥6.101.61॥<br>
तयोर्ज्यातलनिर्घोषोरामरावणयोर्महान्।<br>
त्रासनःसर्वभूतानांसम्बभूवाद्भुतोपमः॥6.101.62॥<br>
सकीर्यमाणःशरजालवृष्टिभिर्महात्मनादीप्तधनुष्मताऽर्दितः।<br>
भयात्प्रदुद्रावसमेत्यरावणोयथाऽनिलेनाभिहतोबलाहकः॥6.101.63॥</div></div><script>ac.playbackRate=0.5</script></body>
</html>