<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-106-Rama_spoke_to_Matali_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सतुमोहात्सुसङ्क्रुद्धःकृतान्तबलचोदितः।<br>
क्रोधसंरक्तनयनोरावणःसूतमब्रवीत्॥6.106.1॥<br>
हीनवीर्यमिवाशक्तंपौरुषेणविवर्जितम्।<br>
भीरुंलघुमिवासत्त्वंविहीनमिवतेजसा॥6.106.2॥<br>
विमुक्तमिवमायाभिरस्त्रैरिवबहिष्कृतम्।<br>
मामवज्ञायदुर्बुद्धेस्वयाबुद्ध्याविचेष्टसे॥6.106.3॥<br>
किमर्थंमामवज्ञायमच्छन्दमनवेक्ष्यच।<br>
त्वयाशत्रोःसमक्षंमेरथोऽयमपवाहितः॥6.106.4॥<br>
त्वयाऽद्यहिममानार्यचिरकालसमार्जितम्।<br>
यशोवीर्यंचतेजश्चप्रत्ययश्चविनाशितः॥6.106.5॥<br>
शत्रोःप्रख्यातवीर्यस्यरञ्जनीयस्यविक्रमैः।<br>
पश्यतोयुद्धलुब्धोऽहंकृतःकापुरुषस्त्वया॥6.106.6॥<br>
यस्त्वंरथमिमंमोहात्नचोद्वहसिदुर्मते।<br>
सत्योऽयंप्रतितर्कोमेपरेणत्वमुपस्कृतः॥6.106.7॥<br>
नहितद्विद्यतेकर्मसुहृदोहितकाङ्क्षिणः।<br>
रिपूणांसदृशंचैतन्नत्वयैतत्स्वनुष्ठितम्॥6.106.8॥<br>
निवर्तयरथंशीघ्रंयावन्नोपैतिमेरिपुः।<br>
यदिवाऽध्युषितोवाऽसिस्मर्यन्तेयदिवागुणाः॥6.106.9॥<br>
एवंपरुषमुक्तस्तुहितबुद्धिरबुद्धिना।<br>
अब्रवीद्रावणंसूतोहितंसानुनयंवचः॥6.106.10॥<br>
नभीतोऽस्मिनमूढोऽस्मिनोपजप्तोऽस्मिशत्रुभिः।<br>
नप्रमत्तोननिस्नेहोविस्मृतानचसत्क्रिया॥6.106.11॥<br>
मयातुहितकामेनयशश्चपरिरक्षता।<br>
स्नेहप्रस्कन्नमनसाप्रियमित्यप्रियंकृतम्॥6.106.12॥<br>
नास्मिन्नर्थेमहाराजत्वंमांप्रियहितेरतम्।<br>
कश्चिल्लघुरिवानार्योदोषतोगन्तुमर्हसि॥6.106.13॥<br>
श्रूयतांत्वभिधास्यामियन्निमित्तंमयारथः।<br>
नदीवेगइवाभोगेसंयुगेविनिवर्तितः॥6.106.14॥<br>
क्षमंतवावगच्छामिमहतारणकर्मणा।<br>
नहितेवीरसौमुख्यंप्रहर्षंवोपधारये॥6.106.15॥<br>
रथोद्वहनखिन्नाश्चतइमेरथवाजिनः।<br>
दीनाधर्मपरिश्रान्तागावोवर्षहताइव॥6.106.16॥<br>
निमित्तानिचभूयिष्ठंयानिप्रादुर्भवन्तिनः।<br>
तेषुतेष्वभिपन्नेषुलक्षयाम्यप्रदक्षिणम्॥6.106.17॥<br>
देशकालौचविज्ञेयौलक्षणानीङ्गीतानिच।<br>
दैन्यंखेदश्चहर्षश्चरथिनश्चबलाबलम्॥6.106.18॥<br>
स्थलनिम्नानिभूमेश्चसमानिविषमाणिच।<br>
युद्धकालश्चविज्ञेयःपरस्यान्तरदर्शनम्॥6.106.19॥<br>
उपयानापयानेचस्थानंप्रत्यपसर्पणम्।<br>
सर्वमेतद्रथस्थेनज्ञेयंरथकुटुम्बिना॥6.106.20॥<br>
तवविश्रमहेतोश्चतथैषांरथवाजिनाम्।<br>
रौद्रंवर्जयताखेदंक्षमंकृतमिदंमया॥6.106.21॥<br>
नमयास्वेच्छयावीररथोऽयमपवाहितः॥6.106.22॥<br>
भर्तृस्नेहपरीतेनमयेदंयत्कृतंविभो॥6.106.23॥<br>
आज्ञापययथातत्त्वंवक्ष्यस्यरिनिषूदन।<br>
तत्करिष्याम्यहंवीरगतानृण्येनचेतसा॥6.106.24॥<br>
सन्तुष्टस्तेनवाक्येनरावणस्तस्यसारथेः।<br>
प्रशस्यैनंबहुविधंयुद्धलुब्धोऽब्रवीदिदम्॥6.106.25॥<br>
रथंशीघ्रमिमंसूतराघवाभिमुखंकुरु।<br>
नाहत्वासमरेशत्रून्निवर्तिष्यतिरावणः॥6.106.26॥<br>
एवमुक्त्वाततस्तुष्टोरावणोराक्षसेश्वरः।<br>
ददौतस्मैशुभंह्येकंहस्ताभरणमुत्तमम्॥6.106.27॥<br>
श्रुत्वारावणवाक्यंतुसारथिःसन्न्यवर्तत॥6.106.28॥<br>
ततोद्रुतंरावणवाक्यचोदितःप्रचोदयामासहयान्ससारथिः।<br>
सराक्षसेन्द्रस्यततोमहारथःक्षणेनरामस्यरणाग्रतोऽभवत्॥6.106.29॥</div></div><script>ac.playbackRate=0.5</script></body>
</html>