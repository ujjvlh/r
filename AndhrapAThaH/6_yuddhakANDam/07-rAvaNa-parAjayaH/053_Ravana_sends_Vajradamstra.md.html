<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-053-Ravana_sends_Vajradamstra_0.mp3" type="audio/mpeg"></audio><br>
<br>
धूम्राक्षंनिहतंश्रुत्वारावणोराक्षसेश्वरः।<br>
क्रोधेनमहताऽऽविष्टोनिश्वसन्नुरगोयथा॥6.53.1॥<br>
दीर्घमुष्णंविनिश्वस्यक्रोधेनकलुषीकृतः।<br>
अब्रवीद्राक्षसंशूरंवज्रदंष्ट्रंमहाबलम्॥6.53.2॥<br>
गच्छत्वंवीरनिर्याहिराक्षसैःपरिवारितः।<br>
जहिदाशरथिंरामंसुग्रीवंवानरैःसह॥6.53.3॥<br>
तथेत्युक्त्वाद्रुततरंमायावीराक्षसेश्वरः।<br>
निर्जगामबलैसार्धंबहुभिःपरिवारितः॥6.53.4॥<br>
नागैरश्वैःखरैरुष्ट्रैःसंयुक्तःसुसामाहितः।<br>
पताकाध्वजचित्रैश्चरथैश्चसमलङ्कृतः॥6.53.5॥<br>
ततोविचित्रकेयूरमुकुटैश्चविभूषितः।<br>
तनुत्राणिचसंरुद्ध्यसधनुर्निर्ययौद्रुतम्॥6.53.6॥<br>
पताकालङ्कृतंदीप्तंतप्तकाञ्चनभूषणम्।<br>
रथंप्रदक्षिणंकृत्वासमारोहच्चमूपतिः॥6.53.7॥<br>
यष्टिभिस्तोमरैश्चित्रैःशूलैश्चमुसलैरपि।<br>
भिन्दिपालैश्चपाशैश्चशक्तिभिःपट्टिशैरपि॥6.53.8॥<br>
पदातयश्चनिर्यान्तिविविधाःशस्त्रपाणयः।<br>
विचित्रवाससःसर्वेदीप्ताराक्षसपुङ्गवाः॥6.53.9॥<br>
गजामदोत्कटाःशूराश्चलन्तइवपर्वताः।<br>
तेयुद्धकुशलैरूढास्तोमराङ्कुशपाणिभिः॥6.53.10॥<br>
अन्येलक्षणसंयुक्ताःशूरारूढामहाबलाः॥6.53.11॥<br>
तद्राक्षसबलंघोरंविप्रस्थितमशोभत।<br>
प्रावृट्कालेयथामेघानर्दमानाःसविद्युतः॥6.53.12॥<br>
निस्सृतादक्षिणद्वारादङ्गदोयत्रयूथपः।<br>
तेषांनिष्क्रममाणानामशुभंसमजायत॥6.53.13॥<br>
आकाशाद्विघनात्तीव्राउल्काश्चाभ्यपतंस्तदा।<br>
वमन्त्यःपावकज्वालाःशिवाघोरंववाशिरे॥6.53.14॥<br>
व्याहरन्तिमृगाघोरारक्षसांनिधनंतदा।<br>
समापतन्तोयोधास्तुप्रास्खलन्भयमोहिताः॥6.53.15॥<br>
एतानौत्पातिकान्दृष्ट्वावज्रदंष्ट्रोमहाबलः।<br>
धैर्यमालम्ब्यतेजस्वीनिर्जगामरणोत्सुकः॥6.53.16॥<br>
तांस्तुनिष्क्रमतोदृष्ट्वावानराजितकाशिनः।<br>
प्रणेदुःसुमहानादान्पूरयंश्चदिशोदश॥6.53.17॥<br>
ततःप्रवृत्तंतुमुलंहरीणांराक्षसैःसह।<br>
घोराणांभीमरूपाणामन्योन्यवधकाङ्क्षिणाम्॥6.53.18॥<br>
निष्पतन्तोमहोत्साहाभिन्नदेहशिरोधराः।<br>
रुधिरोक्षितसर्वाङ्गान्यपतन्जगतीतले॥6.53.19॥<br>
केचिदन्योन्यमासाद्यशूराःपरिघपाणयः।<br>
चिक्षिपुर्विविधंशस्त्रंसमरेष्वनिवर्तिनः॥6.53.20॥<br>
द्रुमाणांचशिलानांचशस्त्राणांचापिनिस्वनः।<br>
श्रूयतेसुमहांस्तत्रघोरोहृदयभेदनः॥6.53.21॥<br>
रथनेमिस्वनस्तत्रधनुषश्चापिनिस्वनः।<br>
शङ्खभेरीमृदङ्गानांबभूवतुमुलःस्वनः॥6.53.22॥<br>
केचिदस्त्राणिसंसृज्यबाहुयुद्धमकुर्वत॥6.53.23॥<br>
जानुभिश्चहताःकेचिद्भिन्नदेहाश्चराक्षसाः।<br>
शिलाभिश्चूर्णिताःकेचिद्वानरैर्युद्धदुर्मदैः॥6.53.24॥<br>
वज्रदंष्ट्रोभृशंबाणैरणेवित्रासयन्हरीन्।<br>
चचारलोकसंहारेपाशहस्तइवान्तकः॥6.53.25॥<br>
बलवन्तोऽस्त्रविदुषोनानाप्रहरणारणे।<br>
जघ्नुर्वानरसैन्यानिराक्षसाःक्रोधमूर्च्छिताः॥6.53.26॥<br>
निघ्नुतोराक्षसान्दृष्ट्वासर्वान्वालिसुतोरणे।<br>
क्रोधेनद्विगुणाविष्टःसंवर्तकइवानलः॥6.53.27॥<br>
अङ्गदःक्रोधताम्राक्षःसिंहःक्षुद्रमृगानिव।<br>
चकारकदनंघोरंशक्रतुल्यपराक्रमः॥6.53.28॥<br>
अङ्गदाभिहतास्तत्रराक्षसाभीमविक्रमाः।<br>
विभिन्नशिरसःपेतुर्विकृत्ताइवपादपाः॥6.53.29॥<br>
रथैरश्वैर्ध्वजैश्चित्रैःशरीरैर्हरिरक्षसाम्।<br>
रुधिरेणचसञ्छन्नाभूमिर्भयकरीतदा॥6.53.30॥<br>
हारकेयूरवस्त्रैश्चशस्त्रैश्चसमलङ्कृता।<br>
भूमिर्भातिरणेतत्रशारदीवयथानिशा॥6.53.31॥<br>
अङ्गदस्यचवेगेनतद्राक्षसबलंमहत्।<br>
प्राकम्पततदातत्रपवनेनाम्बुदोयथा॥6.53.32॥<script>ac.playbackRate=0.5</script>