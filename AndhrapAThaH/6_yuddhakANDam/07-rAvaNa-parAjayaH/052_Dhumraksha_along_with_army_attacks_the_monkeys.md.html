<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-052-Dhumraksha_along_with_army_attacks_the_monkeys_0.mp3" type="audio/mpeg"></audio><br>
<br>
धूम्राक्षंप्रेक्ष्यनिर्यान्तंराक्षसंभीमविक्रमम्।<br>
विनेदुर्वानराःसर्वेप्रहृष्टायुद्धकाङ्क्षिणः॥6.52.1॥<br>
तेषांसुतुमुलंयुद्धंसञ्जज्ञेहरिरक्षसाम्।<br>
अन्योन्यंपादपैर्घोरंनिघ्नतांशूलमुद्गरैः॥6.52.2॥<br>
घोरैश्चपरिघैश्चित्रैस्त्रिशूलैश्चापिसंहतैः।<br>
राक्षसैर्वानराघोरैर्विनिकृत्ताःसमन्ततः॥6.52.3॥<br>
राक्षसाश्चापिसङ्क्रुद्धावानरान्निशितैःशरैः।<br>
विव्यधुर्घोरसङ्काशैःकङ्कपत्रैरजिह्मगैः॥6.52.4॥<br>
तेगदाभिश्चभीमाभिःपट्टिशैःकूटमुद्गरैः॥6.52.5॥<br>
विदार्यमाणारक्षोभिर्वानरास्तेमहाबलाः।<br>
अमर्षाज्जनितोद्धर्षाश्चक्रुःकर्माण्यभीतवत्॥6.52.6॥<br>
शरनिर्भिन्नगात्रास्तेशूलनिर्भिन्नदेहिनः।<br>
जगृहुस्तेद्रुमांस्तत्रशिलाश्चहरियूथपाः॥6.52.7॥<br>
तेभीमवेगाहरयोनर्दमानास्ततस्ततः।<br>
ममन्थूराक्षसान्भीमान्नामानिचबभाषिरे॥6.52.8॥<br>
तद्वभूवाद्भुतंघोरंयुद्धंवानररक्षसाम्।<br>
शिलाभिर्विविधाभिश्चबहुभिश्चैवपादपैः॥6.52.9॥<br>
राक्षसामथिताःकेचिद्वानरैर्जितकाशिभिः।<br>
ववमूरुधिरंकेचिन्मुखैरुधिरभोजनाः॥6.52.10॥<br>
पार्श्वेषुदारिताःकेचित्केचिद्राशीकृताद्रुमैः।<br>
शिलाभिश्चूर्णिताःकेचित्केचिद्दन्तैर्विदारिताः॥6.52.11॥<br>
ध्वजैर्विमथितैर्भग्नैःखरैश्चविनिपातितैः।<br>
रथैर्विध्वंसितैश्चापिपतितैरजनीचरैः॥6.52.12॥<br>
गजेन्द्रैःपर्वताकारैःपर्वताग्रैर्वनौकसाम्।<br>
मथितैर्वाजिभिःकीर्णंसारोहैर्वसुधातलम्॥6.52.13॥<br>
वानरैर्भीमविक्रान्तैराप्लुत्याप्लुत्यवेगितैः।<br>
राक्षसाःकरजैस्तीक्ष्णैर्मुखेषुविनिकर्तिताः॥6.52.14॥<br>
विवर्णवदनाभूयोविप्रकीर्णशिरोरुहाः।<br>
मूढाःशोणितगन्धेननिपेतुर्धरणीतले॥6.52.15॥<br>
अन्येपरमसङ्क्रुद्धाराक्षसाभीमनिस्वनाः।<br>
तलैरेवाभिधावन्तिवज्रस्पर्शसमैर्हरीन्॥6.52.16॥<br>
मुष्टिभिश्चरणैर्दन्तैःपादपैश्चावपोथिताः।<br>
वानरैर्हन्यमानास्तेराक्षसाविप्रदुद्रुवुः॥6.52.17॥<br>
सैन्यंतुविद्रुतंदृष्ट्वाधूम्राक्षोराक्षसर्षभः।<br>
क्रोधेनकदनंचक्रेवानराणांयुयुत्सताम्॥6.52.18॥<br>
प्रासैःप्रमथिताःकेचिद्वानराःशोणितस्रवाः।<br>
मुद्गरैराहताःकेचित्पतिताधरणीतले॥6.52.19॥<br>
परिघैर्मथिताःकेचिद्भिन्दिपालैर्विदारिताः।<br>
पट्टिशैराहताःकेचिद्विह्वलन्तोगतासवः॥6.52.20॥<br>
केचिद्विनिहताःशूलैरुधिरार्द्रावनौकसः।<br>
केचिद्विद्रावितानष्टाःसबलैराक्षसैर्युधि॥6.52.21॥<br>
विभिन्नहृदयाःकेचिदेकपार्श्वेनदारिताः।<br>
विदारितास्त्रिशूलैश्चकेचिदान्त्रैर्विनिःसृताः॥6.52.22॥<br>
तत्सुभीमंमहायुद्धंहरिराक्षससङ्कुलम्।<br>
प्रबभौशब्दबहुलंशिलापादपसङ्कुलम्॥6.52.23॥<br>
धनुर्ज्यातन्त्रिमधुरंहिक्कातालसमन्वितम्।<br>
मन्दस्तनितसङ्गीतंयुद्धगान्धर्वमाबभौ॥6.52.24॥<br>
धूम्राक्षस्तुधनुष्पाणिर्वानरान्रणमूर्धनि।<br>
हसन्विद्रावयामासदिशस्तुशरवृष्टिभिः॥6.52.25॥<br>
धूम्राक्षेणार्दितंसैन्यंव्यथितंदृश्यमारुतिः।<br>
अभ्यवर्ततसङ्क्रुद्धःप्रगृह्यविपुलांशिलाम्॥6.52.26॥<br>
क्रोधाद्द्विगुणताम्राक्षःपितृतुल्यपराक्रमः।<br>
शिलांतांपातयामासधूम्राक्षस्यरथंप्रति॥6.52.27॥<br>
आपतन्तींशिलांदृष्ट्वागदामुद्यम्यसम्भ्रमात्।<br>
रथादाप्लुत्यवेगेनवसुधायांव्यतिष्ठत॥6.52.28॥<br>
साप्रमथ्यरथंतस्यनिपपातशिलाभुवि।<br>
सचक्रकूबरंसाश्वंसध्वजंसशरासनम्॥6.52.29॥<br>
सभङ्क्त्वातुरथंतस्यहनुमान्मारुतात्मजः।<br>
रक्षसांकदनंचक्रेसस्कन्धविटपैर्द्रुमैः॥6.52.30॥<br>
विभिन्नशिरसोभूत्वाराक्षसाःशोणितोक्षिताः।<br>
द्रुमैःप्रव्यथिताश्चान्येनिपेतुर्धरणीतले॥6.52.31॥<br>
विद्राव्यरासक्षंसैन्यंहनुमान्मारुतात्मजः।<br>
गिरेःशिखरमादायधूम्राक्षमभिदुद्रुवे॥6.52.32॥<br>
तमापतन्तंधूम्राक्षोगदामुद्यम्यवीर्यवान्।<br>
विनर्दमानःसहसाहनुमन्तमभिद्रवत्॥6.52.33॥<br>
ततःक्रुद्धस्तुवेगेनगदांतांबहुकण्टकाम्।<br>
पातयामासधूम्राक्षोमस्तकेतुहनूमतः॥6.52.34॥<br>
ताडितःसतयातत्रगदयाभीमरूपया॥6.52.35॥<br>
सकपिर्मारुतबलस्तंप्रहारमचिन्तयन्।<br>
धूम्राक्षस्यशिरोमध्येगिरिशृङ्गमपातयत्॥6.52.36॥<br>
सविह्वलितसर्वाङ्गोगिरिशृङ्गेणताडितः।<br>
पपातसहसाभूमौविकीर्णइवपर्वतः॥6.52.37॥<br>
धूम्राक्षंनिहतंदृष्टवाहतशेषानिशाचराः।<br>
त्रस्ताःप्रविविशुर्लङ्कांवध्यमानाःप्लवङ्गमैः॥6.52.38॥<br>
सतुपवनसुतोनिहत्यशत्रुंक्षतजवहाःसरितश्चसन्निकीर्य।<br>
रिपुवधजनितश्रमोमहात्मामुदमगमत्कपिभिश्चपूज्यमानः॥6.52.39॥<script>ac.playbackRate=0.5</script>