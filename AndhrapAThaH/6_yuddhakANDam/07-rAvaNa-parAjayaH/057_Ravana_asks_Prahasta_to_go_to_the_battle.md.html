<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-057-Ravana_asks_Prahasta_to_go_to_the_battle_0.mp3" type="audio/mpeg"></audio><br>
<br>
अकम्पनवधंश्रुत्वाक्रुद्धोवैराक्षसेश्वरः।<br>
किञ्चिद्दीनमुखश्चापिसचिवांस्तानुदैक्षत॥6.57.1॥<br>
ततस्तुरावणःपूर्वदिवसेराक्षसाधिपः।<br>
पुरींपरिययौलङ्कांसर्वान्गुल्मानवेक्षितुम्॥6.57.2॥<br>
तांराक्षसगणैर्गुप्तांगुल्मैर्बहुभिरावृताम्।<br>
ददर्शनगरींलङ्कांपताकाध्वजमालिनीम्॥6.57.3॥<br>
रुद्धांतुनगरींदृष्ट्वारावणोराक्षसेश्वरः।<br>
उवाचामर्षतःकालेप्रहस्तंयुद्धकोविदम्॥6.57.4॥<br>
पुरस्योपनिविष्टस्यसहसापीडितस्यवा।<br>
नान्यंयुद्धात्प्रपश्यामिमोक्षंयुद्धविशारद॥6.57.5॥<br>
अहंवाकुम्भकर्णोवात्वंवासेनापतिर्मम।<br>
इन्द्रजिद्वानिकुम्भोवावहेयुर्भारमीदृशम्॥6.57.6॥<br>
सत्वंबलमतःशीघ्रमादायपरिगृह्यच।<br>
विजयायाभिनिर्याहियत्रसर्वेवनौकसः॥6.57.7॥<br>
निर्याणादेवतेनूनंचपलाहरिवाहिनी।<br>
नर्दतांराक्षसेन्द्राणांश्रुत्वानादंद्रविष्यति॥6.57.8॥<br>
चपलाह्यविनीताश्चचलचित्ताश्चवानराः।<br>
नसहिष्यन्तितेनादंसिंहनादमिवद्विपाः॥6.57.9॥<br>
विद्रुतेचबलेतस्मिन्रामःसौमित्रिणासह।<br>
अवशस्तेनिरालम्बःप्रहस्तवशमेष्यति॥6.57.10॥<br>
आपत्संशयिताश्रेयोनतुनिस्संशयीकृता।<br>
प्रतिलोमानुलोमंवायद्वानोमन्यसेहितम्॥6.57.11॥<br>
रावणेनैवमुक्तस्तुप्रहस्तोवाहिनीपतिः।<br>
राक्षसेन्द्रमुवाचेदमसुरेन्द्रमिवोशना॥6.57.12॥<br>
राजन्मन्त्रितपूर्वंनःकुशलैःसहमन्त्रिभिः।<br>
विवादश्चापिनोवृत्तःसमवेक्ष्यपरस्परम्॥6.57.13॥<br>
प्रदानेनतुसीतायाःश्रेयोव्यवसितंमया।<br>
अप्रदानेपुनर्युद्धंदृष्टमेतत्तथैवनः॥6.57.14॥<br>
सोऽहंदानैश्चमानैश्चसततंपूजितस्त्वया।<br>
सान्त्वैश्चविविधैःकालेकिंनकुर्यांप्रियंतव॥6.57.15॥<br>
नहिमेजीवितंरक्ष्यंपुत्रदारधनानिवा।<br>
त्वंपश्यमांजुहूषन्तंत्वदर्थंजीवितंयुधि॥6.57.16॥<br>
एवमुक्त्वातुभर्तारंरावणंवाहिनीपतिः।<br>
उवाचेदंबलाध्यक्षान्प्रहस्तःपुरतःस्थितान्॥6.57.17॥<br>
समानयतमेशीघ्रंराक्षसानांमहद्बलम्॥6.57.18॥<br>
मद्बाणशतवेगेनहतानांचरणाजिरे।<br>
अद्यतृप्यन्तुमांसादाःपक्षिणःकाननौकसाम्॥6.57.19॥<br>
इत्युक्तास्तेप्रहस्तेनबलाध्यक्षाःकृतत्वराः।<br>
बलमुद्योजयामासुस्तस्मिन्राक्षसमन्दिरे॥6.57.20॥<br>
साबभूवमुहूर्तेनतिग्मनानाविधायुधैः।<br>
लङ्काराक्षसवीरैस्तैर्गजैरिवसमाकुला॥6.57.21॥<br>
हुताशनंतर्पयतांब्राह्मणांश्चनमस्यताम्।<br>
आज्यगन्धप्रतिवहःसुरभिर्मारुतोववौ॥6.57.22॥<br>
स्रजश्चविविधाकाराजगृहुस्त्वभिमन्त्रिताः।<br>
सङ्ग्रामसज्जाःसंहृष्टाधारयन्राक्षसास्तदा॥6.57.23॥<br>
सधनुष्काःकवचिनोवेगादाप्लुत्यराक्षसाः।<br>
रावणंप्रेक्ष्यराजानंप्रहस्तंपर्यवारयन्॥6.57.24॥<br>
अथामन्त्र्यचराजानंभेरीमाहत्यभैरवाम्।<br>
आरुरोहरथंदिव्यंप्रहस्तःसज्जकल्पितम्॥6.57.25॥<br>
हयैर्महाजवैर्युक्तंसम्यक्सूतसुसंयतम्।<br>
महाजलदनिर्घोषंसाक्षाच्चन्द्रार्कभास्वरम्॥6.57.26॥<br>
उरगध्वजदुर्द्धर्षंसुवरूथंस्वपस्करम्।<br>
सुवर्णजालसंयुक्तंप्रहसन्तमिवश्रिया॥6.57.27॥<br>
ततस्तंरथमास्थायरावणार्पितशासनः।<br>
लङ्कायानिर्ययौतूर्णंबलेनमहतावृतः॥6.57.28॥<br>
वादित्राणांचनिनदःपूरयन्निवसागरम्।<br>
शुश्रुवेशङ्खशब्दश्चप्रयातेवाहिनीपतौ॥6.57.29॥<br>
निनदन्तःस्वरान्घोरान्राक्षसाजग्मुरग्रतः।<br>
भीमरूपामहाकायाःप्रहस्तस्यपुरस्सराः॥6.57.30॥<br>
नरान्तकःकुम्भहनुर्महानादःसमुन्नतः।<br>
प्रहस्तसचिवाह्येतेनिर्ययुःपरिवार्यतम्॥6.57.31॥<br>
व्यूढेनैवसुघोरेणपूर्वद्वारात्सनिर्ययौ।<br>
गजयूथनिकाशेनबलेनमहतावृतः॥6.57.32॥<br>
सागरप्रतिमौघेनवृतस्तेनबलेनसः।<br>
प्रहस्तोनिर्ययौतूर्णंकालान्तकयमोपमः॥6.57.33॥<br>
तस्यनिर्याणघोषेणराक्षसानांचनर्दताम्।<br>
लङ्कायांसर्वभूतानिविनेदुर्विकृतैःस्वरैः॥6.57.34॥<br>
व्यभ्रमाकाशमाविश्यमांसशोणितभोजनाः।<br>
मण्डलान्यपसव्यानिखगाश्चक्रूरथंप्रति॥6.57.35॥<br>
वमन्त्यःपावकज्वालाःशिवाघोरंववाशिरे।<br>
अन्तरिक्षात्पपातोल्कावायुश्चपरुषोववौ॥6.57.36॥<br>
अन्योन्यमभिसंरब्धाग्रहाश्चनचकाशिरे॥6.57.37॥<br>
मेघाश्चखरनिर्घोषारथस्योपरिरक्षसः।<br>
ववृषूरुधिरंचास्यसिषिचुश्चपुरस्सरान्॥6.57.38॥<br>
केतुमूर्धनिगृध्रोऽस्यनिलीनोदक्षिणामुखः।<br>
तुदन्नुभयतःपार्श्वंसमग्रामहरत्प्रभाम्॥6.57.39॥<br>
सारथेर्बहुशश्चास्यसङ्ग्राममवगाहतः।<br>
प्रतोदोन्यपतद्धस्तात्सूतस्यहयसादिनः॥6.57.40॥<br>
निर्याणश्रीश्चयाऽस्यासीद्भास्वरावसुदुर्लभा।<br>
साननाशमुहूर्तेनसमेचस्खलिताहयाः॥6.57.41॥<br>
प्रहस्तंत्वभिनिर्यान्तंप्रख्यातबलपौरुषम्।<br>
युधिनानाप्रहरणाकपिसेनाऽभ्यवर्तत॥6.57.42॥<br>
अथघोषःसुतुमुलोहरीणांसमजायत।<br>
वृक्षानारुजतांचैवगुर्वीरागृह्णतांशिलाः॥6.57.43॥<br>
नदतांराक्षसानांचवानराणांचगर्जताम्।<br>
उभेप्रमुदितेसैन्येरक्षोगणवनौकसाम्॥6.57.44॥<br>
वेगितानांसमर्थानामन्योन्यवधकाङ्क्षिणाम्।<br>
परस्परंचाह्वयतांनिनादःश्रूयतेमहान्॥6.57.45॥<br>
ततःप्रहस्तःकपिराजवाहिनीमभिप्रतस्थेविजयायदुर्मतिः।<br>
विवृद्धवेगांचविवेशतांचमूंयथामुमूर्षुःशलभोविभावसुम्॥6.57.46॥<script>ac.playbackRate=0.5</script>