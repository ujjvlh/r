<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-058-Vibhishana_explains_the_prowess_of_Prahasta_0.mp3" type="audio/mpeg"></audio><br>
<br>
ततःप्रहस्तंनिर्यान्तंदृष्ट्वाभीमपराक्रमम्।<br>
उवाचसस्मितंरामोविभीषणमरिन्दमः॥6.58.1॥<br>
[आगच्छतिमहावेगःकिंरूपबलपौरुषः।]आचक्ष्वमेमहाबाहोवीर्यवन्तंनिशाचरम्॥6.58.2॥<br>
राघवस्यवचःश्रुत्वाप्रत्युवाचविभीषणः॥6.58.3॥<br>
लङ्कायांराक्षसेन्द्रस्यत्रिभागबलसंवृतः।<br>
वीर्यवानस्त्रविच्छूरःप्रख्यातश्चपराक्रमे॥6.58.4॥<br>
ततःप्रहस्तंनिर्यान्तंभीमंभीमपराक्रमम्।<br>
गर्जन्तंसुमहाकायंराक्षसैरभिसंवृतम्॥6.58.5॥<br>
ददर्शमहतीसेनावानराणांबलीयसाम्।<br>
अतिसञ्जातरोषाणांप्रहस्तमभिगर्जताम्॥6.58.6॥<br>
खड्गशक्त्यृष्टिबाणाश्चशूलानिमुसलानिच।<br>
गदाश्चपरिघाःप्रासाविविधाश्चपरश्वधाः॥6.58.7॥<br>
धनूंषिचविचित्राणिराक्षसानांजयैषिणाम्।<br>
प्रगृहीतान्यशोभन्तवानरानभिधावताम्॥6.58.8॥<br>
जगृहुःपादपांश्चापिपुष्पितान्वानरर्षभाः।<br>
शिलाश्चविपुलादीर्घायोद्धुकामाःप्लवङ्गमाः॥6.58.9॥<br>
तेषामन्योन्यमासाद्यसङ्ग्रामःसुमहानभूत्।<br>
बहूनामश्मवृष्टिंचशरवृष्टिंचवर्षताम्॥6.58.10॥<br>
बहवोराक्षसायुद्धेबहून्वानरयूथपान्।<br>
वानराराक्षसांश्चापिनिजघ्नुर्बहवोबहून्॥6.58.11॥<br>
शूलैःप्रमथिताःकेचित्केचिच्चपरमायुधैः।<br>
परिघैराहताःकेचित्केचिच्छिन्नाःपरश्वधैः॥6.58.12॥<br>
निरुच्छ्वासाःकृताःकेचित्पतिताधरणीतले।<br>
विभिन्नहृदयाःकेचिदिषुसन्धानसन्दिताः॥6.58.13॥<br>
केचिद्द्विधाकृताःखड्गैःस्फुरन्तःपतिताभुवि।<br>
वानराराक्षसैःशूलैःपार्श्वतश्चावदारिताः॥6.58.14॥<br>
वानरैश्चापिसङ्क्रुद्धैराक्षसौघाःसमन्ततः।<br>
पादपैर्गिरिशृङ्गैश्चसम्पिष्टावसुधातले॥6.58.15॥<br>
वज्रस्पर्शतलैर्हस्तैर्मुष्टिभिश्चहताभृशम्।<br>
वैमुःशोणितमास्येभ्योविशीर्णदशनेक्षणाः॥6.58.16॥<br>
आर्तस्वनंचस्वनतांसिंहनादंचनर्दताम्।<br>
बभूवतुमुलःशब्दोहरीणांरक्षसांयुधि॥6.58.17॥<br>
वानराराक्षसाःक्रुद्धावीरमार्गमनुव्रताः।<br>
विवृत्तनयनाःक्रूराश्चक्रुःकर्माण्यभीतवत्॥6.58.18॥<br>
नरान्तकःकुम्भहनुर्महानादःसमुन्नतः।<br>
एतेप्रहस्तसचिवाःसर्वेजघ्नुर्वनौकसः॥6.58.19॥<br>
तेषामापततांशीघ्रंनिघ्नतांचापिवानरान्।<br>
द्विविदोगिरिशृङ्गेणजघानैकंनरान्तकम्॥6.58.20॥<br>
दुर्मुखःपुनरुत्थायकपिःसविपुलद्रुमम्।<br>
राक्षसंक्षिप्रहस्तस्तुसमुन्नतमपोथयत्॥6.58.21॥<br>
जाम्बवांस्तुसुसङ्क्रुद्धःप्रगृह्यमहतींशिलाम्।<br>
पातयामासतेजस्वीमहानादस्यवक्षसि॥6.58.22॥<br>
अथकुम्भहनुस्तत्रतारेणासाद्यवीर्यवान्।<br>
वृक्षेणाभिहतोमूर्ध्निप्राणान्सन्त्याजयद्रणे॥6.58.23॥<br>
अमृष्यमाणस्तत्कर्मप्रहस्तोरथमास्थितः।<br>
चकारकदनंघोरंधनुष्पाणिर्वनौकसाम्॥6.58.24॥<br>
आवर्तइवसञ्जज्ञेउभयोःसेनयोस्तदा।<br>
क्षुभितस्याप्रमेयस्यसागरस्येवनिस्वनः॥6.58.25॥<br>
महताहिशरौघेणप्रहस्तोयुद्धकोविदः।<br>
अर्दयामाससङ्क्रुद्धोवानरान्परमाहवे॥6.58.26॥<br>
वानराणांशरीरैश्चराक्षसानांचमेदिनी।<br>
बभूवनिचिताघोरापतितैरिवपर्वतैः॥6.58.27॥<br>
सामहीरुधिरौघेणप्रच्छन्नासम्प्रकाशते।<br>
सञ्छन्नामाधवेमासिपलाशैरिवपुष्पितैः॥6.58.28॥<br>
हतवीरौघवप्रांतुभग्नायुधमहाद्रुमाम्।<br>
शोणितौघमहातोयांयमसागरगमिनीम्॥6.58.29॥<br>
यकृत्प्लीहमहापङ्कांविनिकीर्णान्त्रशैवलाम्।<br>
भिन्नकायशिरोमीनामङ्गावयवशाद्वलाम्॥6.58.30॥<br>
मेदःफेनसमाकीर्णामार्तस्तनितनिस्वनाम्।<br>
तांकापुरुषदुस्तारांयुद्धभूमिमयींनदीम्॥6.58.31॥<br>
नदीमिवघनापायेहंससारससेविताम्।<br>
राक्षसाःकपिमुख्याश्चतेरुस्तांदुस्तरांनदीम्॥6.58.32॥<br>
यथापद्मरजोध्वस्तांनलिनींगजयूथपाः॥6.58.33॥<br>
ततःसृजन्तंबाणौघान्प्रहस्तंस्यन्दनेस्थितम्।<br>
ददर्शतरसानीलोविनिघ्नन्तंप्लवङ्गमान्॥6.58.34॥<br>
समीक्ष्याभिद्रुतंयुद्धेप्रहस्तोवाहिनीपतिः।<br>
रथेनादित्यवर्णेननीलमेवाभिदुद्रुवे॥6.58.35॥<br>
सधनुर्धन्विनांश्रेष्ठोविकृष्यपरमाहवे।<br>
नीलायव्यसृजद्बाणान्प्रहस्तोवाहिनीपतिः॥6.58.36॥<br>
तेप्राप्यविशिखानीलंविनिर्भिद्यसमाहिताः।<br>
महींजग्मुर्महावेगारुषिताइवपन्नगाः॥6.58.37॥<br>
नीलःशरैरभिहतोनिशितैर्ज्वलनोपमैः।<br>
सतंपरमदुर्धर्षमापतन्तंमहाकपिः॥6.58.38॥<br>
प्रहस्तंताडयामासवृक्षमुत्पाट्यवीर्यवान्॥6.58.39॥<br>
सतेनाभिहतःक्रुद्धोनदन्राक्षसपुङ्गवः।<br>
ववर्षशरवर्षाणिप्लवङ्गानांचमूपतौ॥6.58.40॥<br>
तस्यबाणगणान्घोरान्राक्षसस्यमहाबलः।<br>
अपारयन्वारयितुंप्रत्यगृह्णान्निमीलितः॥6.58.41॥<br>
एवमेवप्रहस्तस्यशरवर्षंदुरासदम्।<br>
निमीलिताक्षःसहसानीलःसेहेसुदारुणम्॥6.58.42॥<br>
रोषितःशरवर्षेणसालेनमहतामहान्।<br>
प्रजघानहयान्नीलःप्रहस्तस्यमनोजवान्॥6.58.43॥<br>
ततःसचापमुद्गृह्यप्रहस्तस्यमहाबलः।<br>
बभञ्जतरसानीलोननादचपुनःपुनः॥6.58.44॥<br>
विधनुस्तुकृतस्तेनप्रहस्तोवाहिनीपतिः।<br>
प्रगृह्यमुसलंघोरंस्यन्दनादवपुप्लुवे॥6.58.45॥<br>
तावुभौवाहिनीमुख्यौजातवैरौतरस्विनौ।<br>
स्थितौक्षतजदिग्धाङ्गौप्रभिन्नाविवकुञ्जरौ॥6.58.46॥<br>
उल्लिखन्तौसुतीक्ष्णाभिर्दंष्ट्राभिरितरेतरम्।<br>
सिंहशार्दूलसदृशौसिंहशार्दूलचेष्टितौ॥6.58.47॥<br>
विक्रान्तविजयौवीरौसमरेष्वनिवर्तिनौ।<br>
काङ्क्षमाणौयशःप्राप्तुंवृत्रवासवयोःसमौ॥6.58.48॥<br>
आजघानतदानीलंललाटेमुसलेनसः।<br>
प्रहस्तःपरमायत्तस्तस्यसुस्रावशोणितम्॥6.58.49॥<br>
ततःशोणितदिग्धाङ्गःप्रगृह्यसुमहातरुम्।<br>
प्रहस्तस्योरसिक्रुद्धोविससर्जमहाकपिः॥6.58.50॥<br>
तमचिन्त्यप्रहारंसप्रगृह्यमुसलंमहत्।<br>
अभिदुद्रावबलिनंबलान्नीलंप्लवङ्गमम्॥6.58.51॥<br>
तमुग्रवेगंसंरब्धमापतन्तंमहाकपिः।<br>
ततःसम्प्रेक्ष्यजग्राहमहावेगोमहाशिलाम्॥6.58.52॥<br>
तस्ययुद्धाभिकामस्यमृधेमुसलयोधिनः।<br>
प्रहस्तस्यशिलांनीलोमूर्ध्नितूर्णमपातयत्॥6.58.53॥<br>
सातेनकपिमुख्येनविमुक्तामहतीशिला।<br>
बिभेदबहुधाघोराप्रहस्तस्यशिरस्तदा॥6.58.54॥<br>
सगतासुर्गतश्रीकोगतसत्त्वोगतेन्द्रियः।<br>
पपातसहसाभूमौछिन्नमूलइवद्रुमः॥6.58.55॥<br>
प्रभिन्नशिरसस्तस्यबहुसुस्रावशोणितम्।<br>
शरीरादपिसुस्रावगिरेःप्रस्रवणंयथा॥6.58.56॥<br>
हतेप्रहस्तेनीलेनतदकम्प्यंमहद्बलम्।<br>
रक्षसामप्रहृष्टानांलङ्कामभिजगामह॥6.58.57॥<br>
नशेकुःसमरेस्थातुंनिहतेवाहिनीपतौ।<br>
सेतुबन्धंसमासाद्यविकीर्णंसलिलंयथा॥6.58.58॥<br>
रक्षःपतिगृहंगत्वाध्यानमूकत्वमास्थिताः।<br>
प्राप्ताःशोकार्णवंतीव्रंनिस्सञ्ज्ञाइवतेऽभवन्॥6.58.59॥<br>
ततस्तुनीलोविजयीमहाबलःप्रशस्यमानःस्वकृतेनकर्मणा।<br>
समेत्यरामेणसलक्ष्मणेनचप्रहृष्टरूपस्तुबभूवयूथपः॥6.58.60॥<script>ac.playbackRate=0.5</script>