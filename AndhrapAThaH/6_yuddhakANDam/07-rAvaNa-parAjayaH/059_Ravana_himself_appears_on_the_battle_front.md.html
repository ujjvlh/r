<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-059-Ravana_himself_appears_on_the_battle-front_0.mp3" type="audio/mpeg"></audio><br>
<br>
तस्मिन्हतेराक्षससैन्यपालेप्लवङ्गमानामृषभेणयुद्धे।<br>
भीमायुधंसागरतुल्यवेगंविदुद्रुवेराक्षसराजसैन्यम्॥6.59.1॥<br>
गत्वाऽथरक्षोधिपतेःशशंसुःसेनापतिंपावकसूनुशस्तम्।<br>
तच्चापितेषांवचनंनिशम्यरक्षोधिपःक्रोधवशंजगाम॥6.59.2॥<br>
सङ्ख्येप्रहस्तंनिहतंनिशम्यशोकार्दितःक्रोधपरीतचेताः।<br>
उवाचतान्नैर्ऋतयोधमुख्यानिन्द्रोयथाचामरयोधमुख्यान्॥6.59.3॥<br>
नावज्ञारिपवेकार्यायैरिन्द्रबलसूदनः।<br>
सूदितःसैन्यपालोमेसानुयात्रःसकुञ्जरः॥6.59.4॥<br>
सोऽहंरिपुविनाशायविजयायाविचारयन्।<br>
स्वयमेवगमिष्यामिरणशीर्षंतदद्भुतम्॥6.59.5॥<br>
अद्यतद्वानरानीकंरामंचसहलक्ष्मणम्।<br>
निर्दहिष्यामिवाणौघैर्वनंदीप्तैरिवाग्निभिः॥6.59.6॥<br>
सएवमुक्त्वाज्वलनप्रकाशंरथंतुरङ्गोत्तमराजयुक्तम्।<br>
प्रकाशमानंवपुषाज्वलन्तंसमारुरोहामरराजशत्रुः॥6.59.7॥<br>
सशङ्खभैरीपणवप्रणादैरास्फोटितक्ष्वेलितसिंहनादैः।<br>
पुण्यैःस्तवैश्चाप्यभिपूज्यमानस्तदाययौराक्षसराजमुख्यः॥6.59.8॥<br>
सशैलजीमूतनिकाशरूपैर्मांसादनैःपावकदीप्तनेत्रेः।<br>
बभौवृतोराक्षसराजमुख्योभूतैर्वृतोरुद्रइवासुरेशः॥6.59.9॥<br>
ततोनगर्याःसहसामहौजानिष्क्रम्यतद्वानरसैन्यमुग्रम्।<br>
महार्णवाभ्रस्तनितंददर्शंसमुद्यतंपादपशैलहस्तम्॥6.59.10॥<br>
तद्राक्षसानीकमतिप्रचण्डमालोक्यरामोभुजगेन्द्रबाहुः।<br>
विभीषणंशस्त्रभृतांवरिष्ठमुवाचसेनानुगतःपृथुश्रीः॥6.59.11॥<br>
नानापताकाध्वजशस्त्रजुष्टंप्रासासिशूलायुधशस्त्रजुष्टम्।<br>
सैन्यंगजेन्द्रोपमनागजुष्टंकस्येदमक्षोभ्यमभीरुजुष्टम्॥6.59.12॥<br>
ततस्तुरामस्यनिशम्यवाक्यंविभीषणःशक्रसमानवीर्यः।<br>
शशंसरामस्यबलप्रवेकंमहात्मनांराक्षसपुङ्गवानाम्॥6.59.13॥<br>
योऽसौगजस्कन्धगतोमहात्मानवोदितार्कोपमताम्रवक्त्रः।<br>
प्रकम्पयन्नागशिरोऽभ्युपैतिह्यकम्पनंत्वेनमवेहिराजन्॥6.59.14॥<br>
योऽसौरथस्थोमृगराजकेतुर्धून्वन्धनुःशक्रधनुःप्रकाशम्।<br>
करीवभात्युग्रविवृत्तदंष्ट्रःसइन्द्रजिन्नामवरप्रधानः॥6.59.15॥<br>
यश्चैषविन्ध्यास्तमहेन्द्रकल्पोधन्वीरथस्थोऽतिरथोऽतिवीरः।<br>
विस्फारयंश्चापमतुल्यमानंनाम्नाऽतिकायोऽतिविवृद्धकायः॥6.59.16॥<br>
योऽसौनवार्कोदितताम्रचक्षुरारुह्यघण्टानिनदप्रणादम्।<br>
गजंखरंगर्जतिवैमहात्मामहोदरोनामसएषवीरः॥6.59.17॥<br>
योऽसौहयंकाञ्चनचित्रभाण्डमारुह्यसन्ध्याभ्रगिरिप्रकाशम्।<br>
प्रासंसमुद्यम्यमरीचिनद्धंपिशाचएषोऽशनितुल्यवेगः॥6.59.18॥<br>
यश्चैषशूलंनिशितंप्रगृह्यविद्युत्प्रभंकिङ्करवज्रवेगम्।<br>
वृषेन्द्रमास्थायगिरिप्रकाशमायातियोऽसौत्रिशिरायशस्वी॥6.59.19॥<br>
असौचजीमूतनिकाशरूपःकुम्भःपृथुव्यूढसुजातवक्षाः।<br>
समाहितःपन्नगराजकेतुर्विस्फारयन्भातिधनुर्विधून्वन्॥6.59.20॥<br>
यश्चैषजाम्बूनदवज्रजुष्टंदीप्तंसधूमंपरिघंप्रगृह्य।<br>
आयातिरक्षोबलकेतुभूतस्त्वसौनिकुम्भोऽद्भुतघोरकर्मा॥6.59.21॥<br>
यश्चैषचापासिशरौघजुष्टंपताकिनंपावकदीप्तरूपम्।<br>
रथंसमास्थायविभात्युदग्रोनरान्तकोऽसौनगशृङ्गयोधी॥6.59.22॥<br>
यश्चैषनानाविधघोररूपैर्व्याघ्रोष्ट्रनागेन्द्रमृगाश्ववक्त्रैः।<br>
भूतैर्वृतोभातिविवृत्तनेत्रैःसोऽसौसुराणामपिदर्पहन्ता॥6.59.23॥<br>
यत्रैतदिन्दुप्रतिमंविभातिच्छत्रंसितंसूक्ष्मशलाकमग्र्यम्।<br>
अत्रैषरक्षोधिपतिर्महात्माभूतैर्वृतोरुद्रइवावभाति॥6.59.24॥<br>
असौकिरीटीचलुकुण्डलास्योनगेन्द्रविन्ध्योपमभीमकायः।<br>
महेन्द्रवैवस्वतदर्पहन्तारक्षोधिपःसूर्यइवावभाति॥6.59.25॥<br>
प्रत्युवाचततोरामोविभीषणमरिन्दमम्।<br>
अहोदीप्तोमहातेजारावणोराक्षसेश्वरः॥6.59.26॥<br>
आदित्यइवदुष्प्रेक्षोरश्मिभिर्भातिरावणः।<br>
सुव्यक्तंलक्षयेह्यस्यरूपंतेजस्समावृतम्॥6.59.27॥<br>
देवदानववीराणांवपुर्नैवंविधंभवेत्।<br>
यादृशंराक्षसेन्द्रस्यवपुरेतत्प्रकाशते॥6.59.28॥<br>
सर्वेपर्वतसङ्काशाःसर्वेपर्वतयोधिनः।<br>
सर्वेदीप्तायुधधरायोधाश्चास्यमहौजसः॥6.59.29॥<br>
भातिराक्षसराजोऽसौप्रदीप्तैर्भीमविक्रमैः।<br>
भूतैःपरिवृतस्तीक्ष्णैर्देहवद्भिरिवान्तकः॥6.59.30॥<br>
दिष्ट्याऽयमद्यपापात्माममदृष्टिपथंगतः।<br>
अद्यक्रोधंविमोक्ष्यामिसीताहरणसम्भवम्॥6.59.31॥<br>
एवमुक्त्वाततोरामोधनुरादायवीर्यवान्।<br>
लक्ष्मणानुचरस्तस्थौसमुद्धृत्यशरोत्तमम्॥6.59.32॥<br>
ततःसरक्षोधिपतिर्महात्मारक्षांसितान्याहमहाबलानि।<br>
द्वारेषुचर्यागृहगोपुरेषुसुनिर्वृतास्तिष्ठतनिर्विशङ्काः॥6.59.33॥<br>
इहागतंमांसहितंभवद्भिर्वनौकसश्छिद्रमिदंविदित्वा।<br>
शून्यांपुरींदुष्प्रसहांप्रमथ्यप्रधर्षयेयुःसहसासमेताः॥6.59.34॥<br>
विसर्जयित्वासहितांस्ततस्तान्गतेषुरक्षस्सुयथानियोगम्।<br>
व्यदारयद्वानरसागरौघंमहाझषःपूर्णमिवार्णवौघम्॥6.59.35॥<br>
तमापतन्तंसहसासमीक्ष्यदीप्तेषुचापंयुधिराक्षसेन्द्रम्।<br>
महत्समुत्पाट्यमहीधराग्रंदुद्रावरक्षोधिपतिंहरीशः॥6.59.36॥<br>
तच्छैलशृङ्गंबहुवृक्षसानुंप्रगृह्यचिक्षेपनिशाचराय।<br>
तमापतन्तंसहसासमीक्ष्यबिभेदबाणैस्तपनीयपुङ्खैः॥6.59.37॥<br>
तस्मिन्प्रवृद्धोत्तमसानुवृक्षेशृङ्गेविकीर्णेपतितेपृथिव्याम्।<br>
महाहिकल्पंशरमन्तकाभंसमाददेराक्षसलोकनाथः॥6.59.38॥<br>
सतंगृहीत्वाऽनिलतुल्यवेगंसविस्फुलिङ्गज्वलनप्रकाशम्।<br>
बाणंमहेन्द्राशनितुल्यवेगंचिक्षेपसुग्रीववधायरुष्टः॥6.59.39॥<br>
ससायकोरावणबाहुमुक्तःशक्राशनिप्रख्यवपुःशिताग्रः।<br>
सुग्रीवमासाद्यबिभेदवेगाद्गुहेरिताक्रौञ्चमिवोग्रशक्तिः॥6.59.40॥<br>
ससायकार्तोविपरीतचेताःकूजन्पृथिव्यांनिपपातवीरः।<br>
तंप्रेक्ष्यभूमौपतितंविसञ्ज्ञंनेदुःप्रहृष्टायुधियातुधानाः॥6.59.41॥<br>
ततोगवाक्षोगवयःसुदंष्ट्रस्तथर्षभोज्योतिमुखोनभश्च।<br>
शैलान्समुद्यम्यविवृद्धकायाःप्रदुद्रुवुस्तंप्रतिराक्षसेन्द्रम्॥6.59.42॥<br>
तेषांप्रहारान्सचकारमोघान्रक्षोधिपोबाणगणैःशिताग्रैः।<br>
तान्वानरेन्द्रानपिबाणजालैर्बिभेदजाम्बूनदचित्रपुङ्खैः॥6.59.43॥<br>
तेवानरेन्द्रास्त्रिदशारिबाणैर्भिन्नाविपेतुर्भुविभीमकायाः।<br>
ततस्तुतद्वानरसैन्यमुग्रंप्रच्छादयामाससबाणजालैः॥6.59.44॥<br>
तेवध्यमानाःपतिताःप्रवीरानानद्यमानाभयशल्यविद्धाः।<br>
शाखामृगारावणसायकार्ताजग्मुःशरण्यंशरणंस्मरामम्॥6.59.45॥<br>
ततोमहात्मासधनुर्धनुष्मानादायरामःसहसाजगाम।<br>
तंलक्ष्मणःप्राञ्जलिरभ्युपेत्यउवाचवाक्यंपरमार्थयुक्तम्॥6.59.46॥<br>
काममार्यःसुपर्याप्तोवधायास्यदुरात्मनः।<br>
विधमिष्याम्यहंनीचमनुजानीहिमांप्रभो॥6.59.47॥<br>
तमब्रवीन्महतेजारामःसत्यपराक्रमः॥6.59.48॥<br>
रावणोहिमहावीर्योरणेऽद्भुतपराक्रमः।<br>
त्रैलोक्येनापिसङ्क्रुद्धोदुष्प्रसह्योनसंशयः॥6.59.49॥<br>
तस्यच्छिद्राणिमार्गस्वस्वच्छिद्राणिचलक्षय।<br>
चक्षुषाधनुषायत्नाद्रक्षात्मानंसमाहितः॥6.59.50॥<br>
राघवस्यवचःश्रुत्वापरिष्वज्याभिपूज्यच।<br>
अभिवाद्यततोरामंययौसौमित्रिराहवम्॥6.59.51॥<br>
सरावणंवारणहस्तबाहुर्ददर्शदीप्तोद्यतभीमचापम्।<br>
प्रच्छादयन्तंशरवृष्टिजालैस्तान्वानरान्भिन्नविकीर्णदेहान्॥6.59.52॥<br>
तमालोक्यमहातेजाहनुमान्मारुतात्मजः।<br>
निवार्यशरजालानिप्रदुर्द्रावसरावणम्॥6.59.53॥<br>
रथंतस्यसमासाद्यभुजमुद्यम्यदक्षिणम्।<br>
त्रासयन्रावणंधीमान्हनुमान्वाक्यमब्रवीत्॥6.59.54॥<br>
देवदानवगन्धर्वैर्यक्षैश्चसहराक्षसैः।<br>
अवध्यत्वंत्वयाप्राप्तंवानरेभ्यस्तुतेभयम्॥6.59.55॥<br>
एषमेदक्षिणोबाहुःपञ्चशाखःसमुद्यतः।<br>
विधमिष्यतितेदेहाद्भूतात्मानंचिरोषितम्॥6.59.56॥<br>
श्रुत्वाहनुमतोवाक्यंरावणोभीमविक्रमः।<br>
संरक्तनयनःक्रोधादिदंवचनमब्रवीत्॥6.59.57॥<br>
क्षिप्रंप्रहरनिश्शङ्कंस्थिरांकीर्तिमवाप्नुहि।<br>
ततस्त्वांज्ञातविक्रान्तंनाशयिष्यामिवानर॥6.59.58॥<br>
रावणस्यवचःश्रुत्वावायुसूनुर्वचोऽब्रवीत्।<br>
प्रहृतंहिमयापूर्वमक्षंस्मरसुतंतव॥6.59.59॥<br>
एवमुक्तोमहातेजारावणोराक्षसेश्वरः।<br>
आजघानानिलसुतंतलेनोरसिवीर्यवान्॥6.59.60॥<br>
स्थित्वामुहूर्तंतेजस्वीस्थैर्यंकृत्वामहामतिः।<br>
आजघानाभिसंक्रुद्धस्तलेनैवामरद्विषम्॥6.59.61॥<br>
ततस्तलेनाभिहतोवानरेणमहात्मना।<br>
दशग्रीवःसमाधूतोयथाभूमिचलेऽचलः॥6.59.62॥<br>
सङ्ग्रामेतंतथादृष्ट्वारावणंतलताडितम्।<br>
ऋषयोवानराःसिद्धानेदुर्देवाःसहासुरैः॥6.59.63॥<br>
अथाश्वास्यमहातेजारावणोवाक्यमब्रवीत्॥6.59.64॥<br>
साधुवानरवीर्येणश्लाघनीयोऽसिमेरिपुः।<br>
रावणेनैवमुक्तस्तुमारुतिर्वाक्यमब्रवीत्॥6.59.65॥<br>
सकृत्तुप्रहरेदानींदुर्बुद्धेकिंविकत्थसे।<br>
ततस्त्वांमामिकामुष्टिर्नयिष्यतियमक्षयम्॥6.59.66॥<br>
ततोमारुतिवाक्येनक्रोदस्तस्यतदाऽज्वलत्॥6.59.67॥<br>
संरक्तनयनोयत्नान्मुष्टिमुद्यम्यदक्षिणम्।<br>
पातयामासवेगेनवानरोरसिवीर्यवान्॥6.59.68॥<br>
हनुमान्वक्षसिव्यूढेसञ्चचालपुनःपुनः॥6.59.69॥<br>
विह्वलंतुतदादृष्ट्वाहनुमन्तंमहाबलम्।<br>
रथेनातिरथःशीघ्रंनीलंप्रतिसमभ्यगात्॥6.59.70॥<br>
पन्नगप्रतिमैर्भीमैःपरमर्मातिभेदिभिः।<br>
शरैरादीपयामासनीलंहरिचमूपतिम्॥6.59.71॥<br>
सशरौघसमायस्तोनीलःकपिचमूपतिः।<br>
करेणैकेनशेलाग्रंरक्षोधिपतयेऽसृजत्॥6.59.72॥<br>
हनुमानपितेजस्वीसमाश्वस्तोमहामनाः।<br>
विप्रेक्षमाणोयुद्धेप्सुःसरोषमिदमब्रवीत्॥6.59.73॥<br>
नीलेनसहसंयुक्तंरावणंराक्षसेश्वरम्।<br>
अन्येनयुद्ध्यमानस्यनयुक्तमभिधावनम्॥6.59.74॥<br>
रावणोऽपिमहातेजास्तच्छृङ्गंसप्तभिःशरैः।<br>
आजघानसुतीक्ष्णाग्रैस्तद्विकीर्णंपपातह॥6.59.75॥<br>
तद्विकीर्णंगिरेःशृङ्गंदृष्ट्वाहरिचमूपतिः।<br>
कालाग्निरिवजज्वालक्रोधोनपरवीरहा॥6.59.76॥<br>
सोऽश्वकर्णान्धवान्सालांश्चूतांश्चापिसुपुष्पितान्।<br>
अन्यांश्चविविधान्वृक्षान्नीलश्चिक्षेपसंयुगे॥6.59.77॥<br>
सतान्वृक्षान्समासाद्यप्रतिचिच्छेदरावणः।<br>
अभ्यवर्षत्सुघोरेणशरवर्षेणपावकिम्॥6.59.78॥<br>
अभिवृष्टःशरौघेणमेघेनेवमहाचलः।<br>
ह्रस्वंकृत्वातदारूपंध्वजाग्रेनिपपातह॥6.59.79॥<br>
पावकात्मजमालोक्यध्वजाग्रेसमुपस्थितम्।<br>
जज्वालरावणःक्रोधात्ततोनीलोननादच॥6.59.80॥<br>
ध्वजाग्रेधनुषश्चाग्रेकिरीटाग्रेचतंहरिम्।<br>
लक्ष्मणोऽथहनूमांश्चदृष्ट्वारामश्चविस्मिताः॥6.59.81॥<br>
रावणोऽपिमहातेजाःकपिलाघवविस्मितः।<br>
अस्त्रमाहारयामासदीप्तमाग्नेयमद्भुतम्॥6.59.82॥<br>
ततस्तेचुक्रुशुर्हृष्टालब्धलक्षाःप्लवङ्गमाः।<br>
नीललाघवसम्भ्रान्तंदृष्ट्वारावणमाहवे॥6.59.83॥<br>
वानराणांचनादेनसंरब्धोरावणस्तदा।<br>
सम्भ्रमाविष्टहृदयोनकिञ्चित्प्रत्यपद्यत॥6.59.84॥<br>
ध्वजशीर्षस्थितंनीलमुदैक्षतनिशाचरः।<br>
ततोऽब्रवीन्महातेजारावणोराक्षसेश्वरः॥6.59.85॥<br>
कपेलाघवयुक्तोऽसिमाययापरयाऽनया।<br>
जीवितंखलुरक्षस्वयदिशक्तोऽसिवानर॥6.59.86॥<br>
तानितान्यात्मरूपाणिसृजसित्वमनेकशः॥6.59.87॥<br>
तथापित्वांमयायुक्तःसायकोऽस्त्रप्रयोजितः।<br>
जीवतंपरिरक्षन्तंजीविताद्भ्रंशयिष्यति॥6.59.88॥<br>
एवमुक्त्वामहाबाहूरावणोराक्षसेश्वरः।<br>
सन्धायबाणमस्त्रेणचमूपतिमताडयत्॥6.59.89॥<br>
सोऽस्त्रयुक्तेनबाणेननीलोवक्षसिताडितः।<br>
निर्दह्यमानःसहसानिपपातमहीतले॥6.59.90॥<br>
पितृमाहात्म्यसंयोगादात्मनश्चापितेजसा।<br>
जानुभ्यामपतद्भूमौनचप्राणैर्व्ययुज्यत॥6.59.91॥<br>
विसञ्ज्ञंवानरंदृष्ट्वादशग्रीवोरणोत्सुकः।<br>
रथेनाम्बुदनादेनसौमित्रिमभिदुद्रुवे॥6.59.92॥<br>
आसाद्यरणमध्येतुवारयित्वास्थितोज्वलन्।<br>
धनुर्विस्फारयामासकम्पयन्निवमेदिनीम्॥6.59.93॥<br>
तमाहसौमित्रिरदीनसत्त्वोविस्फारयन्तंधनुरप्रमेयम्।<br>
अभ्येहिमामेवनिशाचरेन्द्रनवानरांस्त्वंप्रतियोद्धुमर्हः॥6.59.94॥<br>
सतस्यवाक्यंप्रतिपूर्णघोषंज्याशब्दमुग्रंचनिशम्यराजा।<br>
आसाद्यसौमित्रिमवस्थितंतंकोपान्वितोवाक्यमुवाचरक्षः॥6.59.95॥<br>
दिष्ट्याऽसिमेराघवदृष्टिमार्गंप्राप्तोऽन्तगामीविपरीतबुद्धिः।<br>
अस्मिन्क्षणेयास्यसिमृत्युदेशंसंसाद्यमानोममबाणजालैः॥6.59.96॥<br>
तमाहसौमित्रिरविस्मयानोगर्जन्तमुद्वृत्तसिताग्रदंष्ट्रम्।<br>
राजन्नगर्जन्तिमहाप्रभावाविकत्थसेपापकृतांवरिष्ठ॥6.59.97॥<br>
जानामिवीर्यंतवराक्षसेन्द्रबलंप्रतापंचपराक्रमंच।<br>
अवस्थितोऽहंशरचापपाणिरागच्छकिंमोघविकत्थनेन॥6.59.98॥<br>
सएवमुक्तःकुपितःससर्जरक्षोधिपःसप्तशरान्सुपुङ्खान्।<br>
तान्लक्ष्मणःकाञ्चनचित्रपुङ्खैश्चिच्छेदबाणैर्निशिताग्रधारैः॥6.59.99॥<br>
तान्प्रेक्षमाणःसहसानिकृत्तान्निकृत्तभोगानिवपन्नगेन्द्रान्।<br>
लङ्केश्वरःक्रोधवशंजगामससर्जचान्यान्निशितान्पृषत्कान्॥6.59.100॥<br>
सबाणवर्षंतुववर्षतीव्रंरामानुजःकार्मुकसम्प्रयुक्तम्।<br>
क्षुरार्धचन्द्रोत्तमकर्णिभल्लैःशरांश्चचिच्छेदनचुक्षुभेच॥6.59.101॥<br>
सबाणजालान्यथतानितानिमोघानिपश्यंस्त्रिदशारिराजः।<br>
विसिष्मियेलक्ष्मणलाघवेनपुनश्चबाणान्निशितान्मुमोच॥6.59.102॥<br>
सलक्ष्मणश्चाशुशरान्शिताग्रान्महेन्द्रवज्राशनितुल्यवेगान्।<br>
सन्धायचापेज्वलनप्रकाशान्ससर्जरक्षोधिपतेर्वधाय॥6.59.103॥<br>
सतान्प्रचिच्छेदहिराक्षसेन्द्रश्छित्त्वाचताँल्लक्ष्मणमाजघान।<br>
शरेणकालाग्निसमप्रभेणस्वयम्भुदत्तेनललाटदेशे॥6.59.104॥<br>
सलक्ष्मणोरावणसायकार्तश्चचालचापंशिथिलंप्रगृह्य।<br>
पुनश्चसञ्ज्ञांप्रतिलभ्यकृच्छ्राच्चिच्छेदचापंत्रिदशेन्द्रशत्रोः॥6.59.105॥<br>
निकृत्तचापंत्रिभिराजघानबाणैस्तदादाशरथिःशिताग्रः।<br>
ससायकार्तोविचचालराजाकृच्छ्राच्चसञ्ज्ञांपुनराससाद॥6.59.106॥<br>
सकृत्तचापःशरताडितश्चमेदार्द्रगात्रोरुधिरावसिक्तः।<br>
जग्राहशक्तिंसमुदग्रशक्तिःस्वयम्भुदत्तांयुधिदेवशत्रुः॥6.59.107॥<br>
सतांविधूमानलसन्निकाशांवित्रासिनींवानरवाहिनीनाम्।<br>
चिक्षेपशक्तिंतरसाज्वलन्तींसौमित्रयेराक्षसराष्ट्रनाथः॥6.59.108॥<br>
तामापतन्तींभरतानुजोग्रैर्जघानबाणैश्चहुताग्निकल्पैः।<br>
तथापिसातस्यविवेशशक्तिर्बाह्वन्तरंदाशरथेर्विशालम्॥6.59.109॥<br>
सशक्तिमान्शक्तिसमाहतःसन्मुहुःप्रजज्वालरघुप्रवीरः।<br>
तंविह्वलन्तंसहसाऽभ्युपेत्यजग्राहराजातरसाभुजाभ्याम्॥6.59.110॥<br>
हिमवान्मन्दरोमेरुस्त्रैलोक्यंवासहामरैः।<br>
शक्यंभुजाभ्यामुद्धर्तुनसङ्ख्येभरतानुजः॥6.59.111॥<br>
शक्त्याब्राह्म्याऽपिसौमित्रिस्ताडितस्तुस्तनान्तरे।<br>
विष्णोरचिन्त्यंस्वंभागमात्मानंप्रत्यनुस्मरत्॥6.59.112॥<br>
तंपीडयित्वाबाहुभ्यामप्रभुर्लङ्घनेऽभवत्।<br>
अथैवंवैष्णवंभागंमानुषंदेहमास्थितम्॥6.59.113॥<br>
अथवायुसुतःक्रुद्धोरावणंसमभिद्रवत्।<br>
आजघानोरसिक्रुद्धोवज्रकल्पेनमुष्टिना॥6.59.114॥<br>
तेनमुष्टिप्रहारेणरावणोराक्षसेश्वरः।<br>
जानुभ्यामपतद्भूमौचचालचपपातच॥6.59.115॥<br>
आस्यैःसनेत्रश्रवणैर्ववामरुधिरंबहु॥6.59.116॥<br>
विघूर्णमानोनिश्चेष्टोरथोपस्थउपाविशत्।<br>
विसञ्ज्ञोमूर्च्छितश्चासीन्नचस्थानंसमालभत्॥6.59.117॥<br>
विसञ्ज्ञंरावणंदृष्ट्वासमरेभीमविक्रमम्।<br>
ऋषयोवानराःसर्वेनेदुर्देवाःसवासवाः॥6.59.118॥<br>
हनुमानपितेजस्वीलक्ष्मणंरावणार्दितम्।<br>
अनयद्राघवाभ्याशंबाहुभ्यांपरिगृह्यतम्॥6.59.119॥<br>
वायुसूनोःसुहृत्त्वेनभक्त्यापरमयाचसः।<br>
शत्रूणामप्रकम्प्योऽपिलघुत्वमगमत्कपेः॥6.59.120॥<br>
तंसमुत्सृज्यसाशक्तिःसौमित्रिंयुधिदुर्जयम्।<br>
रावणस्यरथेतस्मिन्स्थानंपुनरुपागता॥6.59.121॥<br>
आश्वस्तश्चविशल्यश्चलक्ष्मणःशत्रुसूदनः।<br>
विष्णोर्भागममीमांस्यमात्मानंप्रत्यनुस्मरन्॥6.59.122॥<br>
रावणोऽपिमहातेजाःप्राप्यसञ्ज्ञांमहाहवे।<br>
आददेनिशितान्बाणान्जग्राहचमहद्धनुः॥6.59.123॥<br>
निपातितमहावीरांद्रवन्तींवानरींचमूम्।<br>
राघवस्तुरणेदृष्ट्वारावणंसमभिद्रवत्॥6.59.124॥<br>
अथैनमुपसङ्गम्यहनुमान्वाक्यमब्रवीत्।<br>
ममपृष्टंसमारुह्यराक्षसंशास्तुमर्हसि॥6.59.125॥<br>
तच्छुत्वाराघवोवाक्यंवायुपुत्रेणभाषितम्।<br>
आरुरोहमहाशूरोबलवन्तंमहाकपिम्॥6.59.126॥<br>
रथस्थंरावणंसङ्ख्येददर्शमनुजाधिपः॥6.59.127॥<br>
तमालोक्यमाहतेजाःप्रदुद्रावसराघवः।<br>
वैरोचनमिवक्रुद्धोविष्णुरभ्युद्यतायुधः॥6.59.128॥<br>
ज्याशब्दमकरोत्तीवंवज्रनिष्पेषनिस्वनम्॥6.59.129॥<br>
गिरागम्भीरयारामोराक्षसेन्द्रमुवाचह॥6.59.130॥<br>
तिष्ठतिष्ठममत्वंहिकृत्वाविप्रियमीद्दशम्।<br>
क्वनुराक्षसशार्दूलगतोमोक्षमवाप्स्यसि॥6.59.131॥<br>
यदीन्द्रवैवस्वतभास्करान्वास्वयम्भुवैश्वानरशङ्करान्वा।<br>
गमिष्यसित्वंदशवादिशोऽथवातथापिमेनाद्यगतोविमोक्ष्यसे॥6.59.132॥<br>
यश्चैवशक्त्याऽभिहतस्त्वयाऽद्यइच्छन्विषादंसहसाऽभ्युपेतः।<br>
सएवरक्षोगणराजमृत्युःसपुत्रदारस्यतवाद्ययुद्धे॥6.59.133॥<br>
एतेनचात्यद्भुतदर्शनानिशरैर्जनस्थानकृतालयानि।<br>
चतुर्दशान्यात्तवरायुधानिरक्षस्सहस्राणिनिषूदितानि॥6.59.134॥<br>
[रोषेणमहताऽऽविष्टःपूर्ववैरमनुस्मरन्।]आजघानशरैस्तीक्ष्णैःकालानलशिखोपमैः॥6.59.135॥<br>
राक्षसेनाहवेतस्यताडितस्यापिसायकैः।<br>
स्वभावतेजोयुक्तस्यभूयस्तेजोऽभ्यवर्धत॥6.59.136॥<br>
ततोरामोमहातेजारावणेनकृतव्रणम्।<br>
दृष्ट्वाप्लवगशार्दूलंकोपस्यवशमेयिवान्॥6.59.137॥<br>
तस्याभिचङ्क्रम्यरथंसचक्रंसाश्वध्वजच्छत्रमहापताकम्।<br>
ससारथिंसाशनिशूलखड्गंरामःप्रचिच्छेदशरैःसुपुङ्खैः॥6.59.138॥<br>
अथेन्द्रशत्रुंतरसाजघानबाणेनवज्राशनिसन्निभेन।<br>
भुजान्तरेव्यूढसुजातरूपेवज्रेणमेरुंभगवानिवेन्द्रः॥6.59.139॥<br>
योवज्रपाताशनिसन्निपातान्नचुक्षुभेनापिचचालराजा।<br>
सरामबाणाभिहतोभृशार्तश्चचालचापंचमुमोचवीरः॥6.59.140॥<br>
तंविह्वलन्तंप्रसमीक्ष्यरामःसमाददेदीप्तमथार्धचन्द्रम्।<br>
तेनार्कवर्णंसहसाकिरीटंचिच्छेदरक्षोधिपतेर्महात्मा॥6.59.141॥<br>
तंनिर्विषाशीविषसन्निकाशंशान्तार्चिषंसूर्यमिवाप्रकाशम्।<br>
गतश्रियंकृत्तकिरीटकूटमुवाचरामोयुधिराक्षसेन्द्रम्॥6.59.142॥<br>
कृतंत्वयाकर्ममहत्सुभीमंहतप्रवीरश्चकृतस्त्वयाऽहम्।<br>
तस्मात्परिश्रान्तइवव्यवस्यनत्वांशरैर्मृत्युवशंनयामि॥6.59.143॥<br>
गच्छानुजानामिरणार्दितस्त्वंप्रविश्यरात्रिंचरराजलङ्काम्।<br>
आश्वास्यनिर्याहिरथीचधन्वीतदाबलंद्रक्ष्यसिमेरथस्थः॥6.59.144॥<br>
सएवमुक्तोहतदर्पहर्षोनिकृत्तचापःसहताश्वसूतः।<br>
शरार्दितःकृत्तमहाकिरीटोविवेशलङ्कांसहसासराजा॥6.59.145॥<br>
तस्मिन्प्रविष्टेरजनीचरेन्द्रेमहाबलेदानवदेवशत्रौ।<br>
हरीन्विशल्यान्सहलक्ष्मणेनचकाररामःपरमाहवाग्रे॥6.59.146॥<br>
तस्मिन्प्रभिन्नेत्रिदशेन्द्रशत्रौसुरासुराभूतगणादिशश्च।<br>
ससागराःसर्षिमहोरागाश्चतथैवभूम्यम्बुचराश्चहृष्टाः॥6.59.147॥<script>ac.playbackRate=0.5</script>