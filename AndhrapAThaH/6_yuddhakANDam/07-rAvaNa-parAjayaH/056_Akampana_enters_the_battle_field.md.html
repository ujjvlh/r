<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-056-Akampana_enters_the_battle-field__0.mp3" type="audio/mpeg"></audio><br>
<br>
तद्दृष्ट्वासुमहत्कर्मकृतंवानरसत्तमैः।<br>
क्रोधमाहारयामासयुधितीव्रमकम्पनः॥6.56.1॥<br>
क्रोधमूर्च्छितरूपस्तुधून्वन्परमकार्मुकम्।<br>
दृष्ट्वातुकर्मशत्रूणांसारथिंवाक्यमब्रवीत्॥6.56.2॥<br>
तत्रैवतावत्त्वरितंरथंप्रापयसारथे।<br>
यत्रैतेबहवोघ्नन्तिसुबहून्राक्षसान्रणे॥6.56.3॥<br>
एतेऽत्रबलवन्तोहिभीमकायाश्चवानराः।<br>
द्रुमशैलप्रहरणास्तिष्ठन्तिप्रमुखेमम॥6.56.4॥<br>
एतान्निहन्तुमिच्छामिसमरश्लाघिनोह्यहम्।<br>
एतैःप्रमथितंसर्वंदृश्यतेराक्षसंबलम्॥6.56.5॥<br>
ततःप्रजवनाश्वेनरथेनरथिनांवरः।<br>
हरीनभ्यहनत्क्रोधाच्छरजालैरकम्पनः॥6.56.6॥<br>
नस्थातुंवानराःशेकुःकिंपुनर्योद्धुमाहवे।<br>
अकम्पनशरैर्भग्नाःसर्वएवविदुद्रुवुः॥6.56.7॥<br>
तान्मृत्युवशमापन्नानकम्पनवशंगतान्।<br>
समीक्ष्यहनुमान्ज्ञातीनुपतस्थेमहाबलः॥6.56.8॥<br>
तंमहाप्लवगंदृष्ट्वासर्वेप्लवगयूथपाः।<br>
समेत्यसमरेवीराःसंहृष्टाःपर्यवारयन्॥6.56.9॥<br>
अवस्थितंहनूमन्तंतेदृष्ट्वाहरियूथपाः।<br>
बभूवुर्बलवन्तोहिबलवन्तंसमाश्रिताः॥6.56.10॥<br>
अकम्पनस्तुशैलाभंहनूमन्तमवस्थितम्।<br>
महेन्द्रइवधाराभिःशरैरभिववर्षह॥6.56.11॥<br>
अचिन्तयित्वाबाणौघान्शरीरेपतितान्शितान्।<br>
अकम्पनवधार्थायमनोदध्रेमहाबलः॥6.56.12॥<br>
सप्रसह्यमहातेजाहनूमान्मारुतात्मजः।<br>
अभिदुद्रावतद्रक्षःकम्पयन्निवमेदिनीम्॥6.56.13॥<br>
तस्याभिनर्दमानस्यदीप्यमानस्यतेजसा।<br>
बभूवरूपंदुर्धर्षंदीप्तस्येवविभावसोः॥6.56.14॥<br>
आत्मानमप्रहरणंज्ञात्वाक्रोधसमन्वितः।<br>
शैलमुत्पाटयामासवेगेनहरिपुङ्गवः॥6.56.15॥<br>
तंगृहीत्वामहाशैलंपाणिनैकेनमारुतिः।<br>
सविनद्यमहानादंभ्रामयामासवीर्यवान्॥6.56.16॥<br>
ततस्तमभिदुद्रावराक्षसेन्द्रमकम्पनम्।<br>
पुराहिनमुचिंसङ्ख्येवज्रेणेवपुरन्दरः॥6.56.17॥<br>
अकम्पनस्तुतद्दृष्ट्वागिरिशृङ्गंसमुद्यतम्।<br>
दूरादेवमहाबाणैरर्धचन्द्रैर्व्यदारयत्॥6.56.18॥<br>
तत्पर्वताग्रमाकाशेरक्षोबाणविदारितम्।<br>
विशीर्णंपतितंदृष्ट्वाहनुमान्क्रोधमूर्च्छितः॥6.56.19॥<br>
सोऽश्वकर्णंसमासाद्यरोषदर्पान्वितोहरिः।<br>
तूर्णमुत्पाटयामासमहागिरिमिवोच्छ्रितम्॥6.56.20॥<br>
तंगृहीत्वामहास्कन्धंसोऽश्वकर्णंमहाद्युतिः।<br>
प्रहस्यपरयाप्रीत्याभ्रामयामाससंयुगे॥6.56.21॥<br>
प्रधावन्नूरुवेगेनप्रभञ्जंस्तरसाद्रुमान्।<br>
हनुमान्परमक्रुद्धश्चरणैर्दारयत्क्षितिम्॥6.56.22॥<br>
गजांश्चसगजारोहान्सरथान्रथिनस्तथा।<br>
जघानहनुमान्धीमान्राक्षसांश्चपदातिगान्॥6.56.23॥<br>
तमन्तकमिवक्रुद्धंसमरेप्राणहारिणम्।<br>
हनुमन्तमभिप्रेक्ष्यराक्षसाविप्रदुद्रुवुः॥6.56.24॥<br>
तमापतन्तंसङ्क्रुद्धंराक्षसानांभयावहम्।<br>
ददर्शाकम्पनोवीरश्चुक्रोधचननादच॥6.56.25॥<br>
सचतुर्दशभिर्बाणैःशितैर्देहविदारणैः।<br>
निर्बिभेदहनूमन्तंमहावीर्यमकम्पनः॥6.56.26॥<br>
सतदाप्रतिविद्धस्तुबह्वीभिःशरवृष्टिभिः।<br>
हनुमान्ददृशेवीरःप्ररूढइवसानुमान्॥6.56.27॥<br>
विरराजमहाकायोमहावीर्योमहामनाः।<br>
पुष्पिताशोकसङ्काशोविधूमइवपावकः॥6.56.28॥<br>
ततोऽन्यंवृक्षमुत्पाट्यकत्वावेगमनुत्तमम्।<br>
शिरस्यभिजघानाशुराक्षसेन्द्रमकम्पनम्॥6.56.29॥<br>
सवृक्षेणहतस्तेनसक्रोधेनमहात्मना।<br>
राक्षशोवानरेन्द्रेणपपातचममारच॥6.56.30॥<br>
तंदृष्ट्वानिहतंभूमौराक्षसेन्द्रमकम्पनम्।<br>
व्यथिताराक्षसाःसर्वेक्षितिकम्पइवद्रुमाः॥6.56.31॥<br>
त्यक्तप्रहरणाःसर्वेराक्षसास्तेपराजिताः।<br>
लङ्कामभिययुस्त्रस्तावानरैस्तैरभिद्रुताः॥6.56.32॥<br>
तेमुक्तकेशाःसम्भ्रान्ताभग्नमानाःपराजिताः।<br>
स्रवच्छ्रमजलैरङ्गैःश्वसन्तोविप्रदुद्रुवुः॥6.56.33॥<br>
अन्योन्यंप्रममन्थुस्तेविविशुर्नगरंभयात्।<br>
पृष्ठतस्तेसुसम्मूढाःप्रेक्षमाणामुहुर्मुहुः॥6.56.34॥<br>
तेषुलङ्कांप्रविष्टेषुराक्षसेषुमहाबलाः।<br>
समेत्यहरयःसर्वेहनुमन्तमपूजयन्॥6.56.35॥<br>
सोऽपिप्रहृष्टस्तान्सर्वान्हरीन्प्रत्यभ्यपूजयत्।<br>
हनुमान्सत्त्वसम्पन्नोयथार्हमनुकूलतः॥6.56.36॥<br>
विनेदुश्चयथाप्राणंहरयोजितकाशिनः।<br>
चकर्षुश्चपुनस्तत्रसप्राणानपिराक्षसान्॥6.56.37॥<br>
सवीरशोभामभजन्महाकपिःसमेत्यरक्षांसिनिहत्यमारुतिः।<br>
महासुरंभीमममित्रनाशनंयथैवविष्णुर्बलिनंचमूमुखे॥6.56.38॥<br>
अपूजयन्देवगणास्तदाकपिंस्वयंचरामोऽतिबलश्चलक्ष्मणः।<br>
तथैवसुग्रीवमुखाःप्लवङ्गमाविभीषणश्चैवमहाबलस्तथा॥6.56.39॥<script>ac.playbackRate=0.5</script>