<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-055-Ravana_next_sends_Akampana_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
वज्रदंष्ट्रंहतंश्रुत्वावालिपुत्रेणरावणः।<br>
बलाध्यक्षमुवाचेदंकृताञ्जलिमवस्थितम्॥6.55.1॥<br>
शीघ्रंनिर्यान्तुदुर्धर्षाराक्षसाभीमविक्रमाः।<br>
अकम्पनंपुरस्कृत्यसर्वशस्त्रप्रकोविदम्॥6.55.2॥<br>
एषशास्ताचगोप्ताचनेताचयुधिसम्मतः।<br>
भूतिकामश्चमेनित्यंनित्यंचसमरप्रियः॥6.55.3॥<br>
एषजेष्यतिकाकुत्स्थौसुग्रीवंचमहाबलम्।<br>
वानरांश्चापरान्घोरान्हनिष्यतिपरन्तपः॥6.55.4॥<br>
परिगृह्यसतामाज्ञांरावणस्यमहाबलः।<br>
बलंसन्त्वरयामासतदालघुपराक्रमः॥6.55.5॥<br>
ततोनानाप्रहरणाभीमाक्षाभीमदर्शनाः।<br>
निष्पेतूरक्षसांमुख्याबलाध्यक्षप्रचोदिताः॥6.55.6॥<br>
मेघाभोमेघवर्णश्चमेघस्वनमहास्वनः।<br>
राक्षसैःसंवृतोभीमैस्तदानिर्यात्यकम्पनः॥6.55.7॥<br>
नहिकम्पयितुंशक्यःसुरैरपिमहामृधे।<br>
अकम्पनस्ततस्तेषामादित्यइवतेजसा॥6.55.8॥<br>
तस्यनिर्धावमानस्यसंरब्धस्ययुयत्सया।<br>
अकस्माद्दैन्यमागच्छद्धयानांरथवाहिनाम्॥6.55.9॥<br>
व्यस्फुरन्नयनंचास्यसव्यंयुद्धाभिनन्दिनः।<br>
विवर्णोमुखवर्णश्चगद्गदश्चाभवत्स्वनः॥6.55.10॥<br>
अभवत्सुदिनेचापिदुर्दिनंरूक्षमारुतम्।<br>
ऊचुःखगामृगाःसर्वेवाचःक्रूराभयावहाः॥6.55.11॥<br>
ससिंहोपचितस्कन्धःशार्दूलसमविक्रमः।<br>
तानुत्पातानचिन्त्यैवनिर्जगामरणाजिरम्॥6.55.12॥<br>
तदानिर्गच्छतस्तस्यरक्षसःसहराक्षसैः।<br>
बभूवसुमहान्नादःक्षोभयन्निवसागरम्॥6.55.13॥<br>
तेनशब्देनवित्रस्तावानराणांमहाचमूः।<br>
द्रुमशैलप्रहरणायोद्धुंसमवतिष्ठत॥6.55.14॥<br>
तेषांयुद्धंमहारौद्रंसञ्जज्ञेहरिरक्षसाम्।<br>
रामरावणयोरर्थेसमभित्यक्तजीविनाम्॥6.55.15॥<br>
सर्वेह्यतिबलाःशूराःसर्वेपर्वतसन्निभाः।<br>
हरयोराक्षसाश्चैवपरस्परजिघांसवः॥6.55.16॥<br>
तेषांविनर्दतांशब्दःसंयुगेऽतितरस्विनाम्।<br>
सुश्रुवेसुमहान्क्रोधादन्योन्यमभिगर्जताम्॥6.55.17॥<br>
रजश्चारुणवर्णाभंसुभीममभवद्भृशम्।<br>
उद्भूतंहरिरक्षोभिःसंरुरोधदिशोदश॥6.55.18॥<br>
अन्योन्यंरजसातेनकौशेयोद्धूतपाण्डुना।<br>
संवृतानिचभूतानिददृशुर्नरणाजिरे॥6.55.19॥<br>
नध्वजानपताकावाचर्मवातुरगोऽपिवा।<br>
आयुधंस्यन्दनंवाऽपिददृशेतेनरेणुना॥6.55.20॥<br>
शब्दश्चसुमहांस्तेषांनर्दतामभिधावताम्।<br>
श्रूयतेतुमुलेयुद्धेनरूपाणिचकाशिरे॥6.55.21॥<br>
हरीनेवसुसङ्क्रुद्धाहरयोजघ्नुराहवे।<br>
राक्षसाश्चापिरक्षांसिनिजघ्नुस्तिमिरेतदा॥6.55.22॥<br>
परांश्चैवविनिघ्नन्तःस्वांश्चवानरराक्षसाः।<br>
रुधिरार्द्रांतदाचक्रुर्महींपङ्कानुलेपनाम्॥6.55.23॥<br>
ततस्तुरुधिरौघेणसिक्तंव्यपगतंरजः।<br>
शरीरशवसङ्कीर्णाबभूवचवसुन्धरा॥6.55.24॥<br>
द्रुमशक्तिशिलाप्रासैर्गदापरिघतोमरैः।<br>
हरयोराक्षसाश्चैवजघ्नुरन्योन्यमोजसा॥6.55.25॥<br>
बाहुभिःपरिघाकारैर्युद्ध्यन्तःपर्वतोपमाः।<br>
हरयोभीमकर्माणोराक्षसान्जघ्नुराहवे॥6.55.26॥<br>
राक्षसास्त्वपिसङ्क्रुद्धाःप्रासतोमरपाणयः।<br>
कपीन्निजघ्निरेतत्रशस्त्रैःपरमदारुणैः॥6.55.27॥<br>
अकम्पनःसुसङ्क्रुद्धोराक्षसानांचमूपतिः।<br>
संहर्षयतितान्सर्वान्राक्षसान्भीमविक्रमान्॥6.55.28॥<br>
हरयस्त्वपिसक्षांसिमहाद्रुममहाश्मभिः।<br>
विदारयन्त्यभिक्रम्यशस्त्राण्याच्छिद्यवीर्यतः॥6.55.29॥<br>
एतस्मिन्नन्तरेवीराहरयःकुमुदोनलः।<br>
मैन्दश्चद्विविदःक्रुद्धाश्चक्रुर्वेगमनुत्तमम्॥6.55.30॥<br>
कदनंसुमहच्चक्रुर्लीलयाहरियूथपाः।<br>
ममन्थूराक्षसान्सर्वेवानरागणशोभृशम्॥6.55.31॥</div></div><script>ac.playbackRate=0.5</script></body>
</html>