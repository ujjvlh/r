<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-054-Vajradamstra_shows_terror_among_the_monkeys__0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
बलस्यचनिघातेनअङ्गदस्यजयेनच।<br>
राक्षसःक्रोधमाविष्टोवज्रदंष्ट्रोमहाबलः॥6.54.1॥<br>
सविस्फार्यधनुर्घोरंशक्राशनिसमस्वनम्।<br>
वानराणामनीकानिप्राकिरच्छरवृष्टिभिः॥6.54.2॥<br>
राक्षसाश्चापिमुख्यास्तेरथेषुसमवस्थिताः।<br>
नानाप्रहरणाःशूराःप्रायुद्ध्यन्ततदारणे॥6.54.3॥<br>
वानराणांतुशूरायेसर्वेतेप्लवगर्षभाः।<br>
आयुद्ध्यन्तशिलाहस्ताःसमवेताःसमन्ततः॥6.54.4॥<br>
तत्रायुधसहस्राणितस्मिन्नायोधनेभृशम्।<br>
राक्षसाःकपिमुख्येषुपातयाञ्चक्रिरेतदा॥6.54.5॥<br>
वानराश्चापिरक्षस्सुगिरीन्वृक्षान्महाशिलाः।<br>
प्रवीराःपातयामासुर्मत्तवारणसन्निभाः॥6.54.6॥<br>
शूराणांयुद्ध्यमानानांसमरेष्वनिवर्तिनाम्।<br>
तद्राक्षसगणानांचसुयुद्धंसमवर्तत॥6.54.7॥<br>
प्रभिन्नशिरसःकेचिद्भिन्नैःपादैश्चबाहुभिः।<br>
शस्त्रैरर्पितदेहास्तुरुधिरेणसमुक्षिताः॥6.54.8॥<br>
हरयोराक्षसाश्चैवशेरतेगांसमाश्रिताः।<br>
कङ्कगृध्रवलैराढ्यागोमायुगणसङ्कुलाः॥6.54.9॥<br>
कबन्धानिसमुत्पेतुर्भीरुणांभीषणानिवै॥6.54.10॥<br>
भुजपाणिशिरश्छिन्नाश्छिन्नकायाश्चभूतले।<br>
वानराराक्षसाश्चापिनिपेतुस्तत्रवैरणे॥6.54.11॥<br>
ततोवानरसैन्येनहन्यमानंनिशाचरम्।<br>
प्राभज्यतबलंसर्वंवज्रदंष्ट्रस्यपश्यतः॥6.54.12॥<br>
राक्षसान्भयवित्रस्तान्हन्यमानान्प्लवङ्गमैः।<br>
दृष्ट्वासरोषताम्राक्षोवज्रदंष्ट्रःप्रतापवान्॥6.54.13॥<br>
प्रविवेशधनुष्पाणिस्त्रासयन्हरिवाहिनीम्।<br>
शरैर्विदारयामासकङ्कपत्रैरजिह्मगैः॥6.54.14॥<br>
बिभेदवानरांस्तत्रसप्ताष्टौनवपञ्चच।<br>
विव्याधपरमक्रुद्धोवज्रदंष्ट्रःप्रतापवान्॥6.54.15॥<br>
त्रस्ताःसर्वेहरिगणाःशरैःसङ्कृत्तकन्धराः।<br>
अङ्गदंसम्प्रधावन्तिप्रजापतिमिवप्रजाः॥6.54.16॥<br>
ततोहरिगणान्भग्नान्दृष्ट्वावालिसुतस्तदा।<br>
क्रोधेनवज्रदंष्ट्रंतमुदीक्षन्तमुदैक्षत॥6.54.17॥<br>
वज्रदंष्ट्रोऽङ्गदश्चोभौसङ्गतौहरिराक्षसौ।<br>
चेरतुःपरमक्रुद्धौहरिमत्तगजाविव॥6.54.18॥<br>
ततःशरसहस्रेणवालिपुत्रंमहाबलः।<br>
जघानमर्मदेशेषुमातङ्गमिवतोमरैः॥6.54.19॥<br>
रुधिरोक्षितसर्वाङ्गोवालिसूनुर्महाबलः।<br>
चिक्षेपवज्रदंष्ट्रायवृक्षंभीमपराक्रमः॥6.54.20॥<br>
दृष्ट्वाऽऽपतन्तंतंवृक्षमसम्भ्रान्तश्चराक्षसः।<br>
चिच्छेदबहुधासोऽपिनिकृत्तःपतितोभुवि॥6.54.21॥<br>
तंदृष्ट्वावज्रदंष्ट्रस्यविक्रमंप्लवगर्षभः।<br>
प्रगृह्यविपुलंशैलंचिक्षेपचननादच॥6.54.22॥<br>
समापतन्तंतंदृष्ट्वारथादाप्लुत्यवीर्यवान्।<br>
गदापाणिरसम्भ्रान्तःपृथिव्यांसमतिष्ठत॥6.54.23॥<br>
साऽङ्गदेनगदाऽऽक्षिप्तागत्वातुरणमूर्धनि॥6.54.24॥<br>
सचक्रकूबरंसाश्वंप्रममाथरथंतदा॥6.54.25॥<br>
ततोऽन्यंगिरिमाक्षिप्यविपुलंद्रुमभूषितम्।<br>
वज्रदंष्ट्रस्यशिरसिपातयामाससोऽङ्गदः॥6.54.26॥<br>
अभवच्छोणितोद्गारीवज्रदंष्ट्रःसमूर्च्छितः।<br>
मुहूर्तमभवन्मूढोगदामालिङ्ग्यनिःश्वसन्॥6.54.27॥<br>
जघानपरमक्रुद्धोवक्षोदेशेनिशाचरः।<br>
गदांत्यक्त्वाततस्तत्रमुष्टियुद्धमवर्तत॥6.54.28॥<br>
रुधिरोद्गारिणोतौतुप्रहरैर्जनितश्रमौ।<br>
बभूवतुःसुविक्रान्तावङ्गारकबुधाविव॥6.54.29॥<br>
ततःपरमतेजस्वीअङ्गदःकपिकुञ्जरः।<br>
उत्पाट्यवृक्षंस्थितवान्बहुपुष्पफलाञ्चितम्॥6.54.30॥<br>
जग्राहचार्षभंचर्मखड्गंचविपुलंशुभम्।<br>
किङ्किणीजालसञ्छन्नंचर्मणाचपरिष्कृतम्॥6.54.31॥<br>
विचित्रांश्चेरतुर्मार्गान्रुषितौकपिराक्षसौ।<br>
जघ्नतुश्चतदाऽन्योन्यंनिर्दयंजयकाङ्क्षिणौ॥6.54.32॥<br>
व्रणैःसास्त्रैरशोभेतांपुष्पिताविवकिंशुकौ।<br>
युद्ध्यमानौपरिश्रान्तौजानुभ्यामवनींगतौ॥6.54.33॥<br>
निमेषान्तरमात्रेणअङ्गदःकपिकुञ्जरः।<br>
उदतिष्ठतदीप्ताक्षोदण्डाहतइवोरगः॥6.54.34॥<br>
निर्मलेनसुधौतेनखड्गेनास्यमहच्छिरः।<br>
जघानवज्रदंष्ट्रस्यवालिसूनुर्महाबलः॥6.54.35॥<br>
रुधिरोक्षितगात्रस्यबभूवपतितंद्विधा।<br>
सरोषपरिवृत्ताक्षंशुभंखड्गहतंशिरः॥6.54.36॥<br>
त्रस्ताःप्रत्यपतन्लङ्कांवध्यमानाःप्लवङ्गमै।<br>
विषण्णवदनादीनाह्रियाकिञ्चिदवाङ्मुखाः॥6.54.37॥<br>
निहत्यतंवज्रधरप्रभावःसवालिसूनुःकपिसैन्यमध्ये।<br>
जगामहर्षंमहितोमहाबलःसहस्रनेत्रस्त्रिदशैरिवावृतः॥6.54.38॥</div></div><script>ac.playbackRate=0.5</script></body>
</html>