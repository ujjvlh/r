<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-071-Lakshmana_kills_Atikaya_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
स्वबलंव्यथितंदृष्ट्वातुमुलंरोमहर्षणम्।<br>
भ्रातॄंश्चनिहतान्दृष्ट्वाशक्रतुल्यपराक्रमान्॥6.71.1॥<br>
पितृव्यौचापिसन्दृश्यसमरेसन्निषूदितौ।<br>
युद्धोन्मत्तंचमत्तंचभ्रातरौराक्षसर्षभौ॥6.71.2॥<br>
चुकोपचमहातेजाब्रह्मदत्तवरोयुधि।<br>
अतिकायोऽद्रिसङ्काशोदेवदानवदर्पहा॥6.71.3॥<br>
सभास्करसहस्रस्यसङ्घातमिवभास्वरम्।<br>
रथमास्थायशक्रारिरभिदुद्राववानरान्॥6.71.4॥<br>
सविस्फार्यमहच्चापंकिरीटीमृष्टकुण्डलः।<br>
नामविश्रावयामासननादचमहास्वनम्॥6.71.5॥<br>
तेनसिंहप्रणादेननामविश्रावणेनच।<br>
ज्याशब्देनचभीमेनत्रासयामासवानरान्॥6.71.6॥<br>
तेदृष्ट्वादेहमाहात्म्यंकुम्भकर्णोऽयमुत्थितः।<br>
भयार्तावानराःसर्वेसंश्रयन्तेपरस्परम्॥6.71.7॥<br>
तेतस्यरूपमालोक्ययथाविष्णोस्त्रिविक्रमे।<br>
भयाद्वानरयूथास्तेविद्रवन्तिततस्ततः॥6.71.8॥<br>
तेऽतिकायंसमासाद्यवानरामूढचेतसः।<br>
शरण्यंशरणंजग्मुर्लक्ष्मणाग्रजमाहवे॥6.71.9॥<br>
ततोऽतिकायंकाकुत्स्थोरथस्थंपर्वतोपमम्।<br>
ददर्शधन्विनंदूराद्गर्जन्तंकालमेघवत्॥6.71.10॥<br>
सतंदृष्ट्वामहात्मानंराघवस्तुविसिष्मिये।<br>
वानरान्सान्त्वयित्वाऽथविभीषणमुवाचह॥6.71.11॥<br>
कोऽसौपर्वतसङ्काशोधनुष्मान्हरिलोचनः।<br>
युक्तेहयसहस्रेणविशालेस्यन्दनेस्थितः॥6.71.12॥<br>
यएषनिशितैःशूलैःसुतीक्ष्णैःप्रासतोमरैः।<br>
अर्चिष्मद्भिर्वृतोभातिभूतैरिवमहेश्वरः॥6.71.13॥<br>
कालजिह्वाप्रकाशाभिर्यएषोऽतिविराजते।<br>
आवृतोरथशक्तीभिर्विद्युद्भिरिवतोयदः॥6.71.14॥<br>
धनूंषिचास्यसज्यानिहेमपृष्ठानिसर्वशः।<br>
शोभयन्तिरथश्रेष्ठंशक्रचापइवाम्बरम्॥6.71.15॥<br>
कएषरक्षश्शार्दूलोरणभूमिंविराजयन्।<br>
अभ्येतिरथिनांश्रेष्ठोरथेनादित्यतेजसा॥6.71.16॥<br>
ध्वजशृङ्गप्रतिष्ठेनराहुणाऽभिविराजते।<br>
सूर्यरश्मिनिभैर्बाणैर्दिशोदशविराजयन्॥6.71.17॥<br>
त्रिणतंमेघनिर्ह्रादंहेमपृष्ठमलङ्कृतम्।<br>
शतक्रतुधनुःप्रख्यंधनुश्चास्यविराजते॥6.71.18॥<br>
सध्वजःसपताकश्चसानुकर्षोमहारथः।<br>
चतुस्सादिसमायुक्तोमेघस्तनितनिस्वनः॥6.71.19॥<br>
विंशतिर्दशचाष्टौचतूण्योऽस्यरथमास्थिताः।<br>
कार्मुकानिचभीमानिज्याश्चकाञ्चनपिङ्गलाः॥6.71.20॥<br>
द्वौचखड्गौरथगतौपार्श्वस्थौपार्श्वशोभितौ।<br>
चतुर्हस्तत्सरुयुतौव्यक्तहस्तदशायतौ॥6.71.21॥<br>
रक्तकण्ठगुणोधीरोमहापर्वतसन्निभः।<br>
कालःकालमहावक्त्रोमेघस्थइवभास्करः॥6.71.22॥<br>
काञ्चनाङ्गदनद्धाभ्यांभुजाभ्यामेषशोभते।<br>
शृङ्गाभ्यामिवतुङ्गाभ्यांहिमवान्पर्वतोत्तमः॥6.71.23॥<br>
कुण्डलाभ्यांतुयस्यैतद्भातिवक्त्रंशुभेक्षणम्।<br>
पुनर्वस्वन्तरगतंपूर्णंबिम्बमिवैन्दवम्॥6.71.24॥<br>
आचक्ष्वमेमहाबाहोत्वमेनंराक्षसोत्तमम्।<br>
यंदृष्ट्वावानराःसर्वेभयार्ताविद्रुतादिशः॥6.71.25॥<br>
सपृष्टोराजपुत्रेणरामेणामिततेजसा।<br>
आचचक्षेमहातेजाराघवायविभीषणः॥6.71.26॥<br>
दशग्रीवोमहातेजाराजावैश्रवणानुजः।<br>
भीमकर्मामहोत्साहोरावणोराक्षसाधिपः॥6.71.27॥<br>
तस्यासीद्वीर्यवान्पुत्रोरावणप्रतिमोरणे।<br>
वृद्धसेवीश्रुतिधरःसर्वास्त्रविदुषांवरः॥6.71.28॥<br>
अश्वपृष्ठेरथेनागेखड्गेधनुषिकर्षणे।<br>
भेदेसान्त्वेचदानेचनयेमन्त्रेचसम्मतः॥6.71.29॥<br>
यस्यबाहूसमाश्रित्यलङ्कावसतिनिर्भया।<br>
तनयंधान्यमालिन्याअतिकायमिमंविदुः॥6.71.30॥<br>
एतेनाराधितोब्रह्मातपसाभावितात्मना।<br>
अस्त्राणिचाप्यवाप्तानिरिपवश्चपराजिताः॥6.71.31॥<br>
सुरासुरैरवध्यत्वंदत्तमस्मैस्वयम्भुवा।<br>
एतच्चकवचंदिव्यंरथश्चैषोऽर्कभास्वरः॥6.71.32॥<br>
एतेनशतशोदेवादानवाश्चपराजिताः।<br>
रक्षितानिचरक्षांसियक्षाश्चापिनिषूदिताः॥6.71.33॥<br>
वज्रंविष्टम्भितंयेनबाणैरिन्द्रस्यधीमतः।<br>
पाशःसलिलराजस्यरणेप्रतिहतस्तथा॥6.71.34॥<br>
एषोऽतिकायोबलवान्राक्षसानामथर्षभः।<br>
रावणस्यसुतोधीमान्देवदानवदर्पहा॥6.71.35॥<br>
तदस्मिन्क्रियतांयत्नःक्षिप्रंपुरुषपुङ्गव।<br>
पुरावानरसैन्यानिक्षयंनयतिसायकैः॥6.71.36॥<br>
ततोऽतिकायोबलवान्प्रविश्यहरिवाहिनीम्।<br>
विस्फारयामासधनुर्ननादचपुनःपुनः॥6.71.37॥<br>
तंभीमवपुषंदृष्ट्वारथस्थंरथिनांवरम्।<br>
अभिपेतुर्महात्मानोयेप्रधानावनौकसः॥6.71.38॥<br>
कुमुदोद्विविदोमैन्दोनीलःशरभएवच।<br>
पादपैर्गिरिशृङ्गैश्चयुगपत्समभिद्रवन्॥6.71.39॥<br>
तेषांवृक्षांश्चशैलांश्चशरैःकाञ्चनभूषणैः।<br>
अतिकायोमहातेजाश्चिच्छेदास्त्रविदांवरः॥6.71.40॥<br>
तांश्चैवसर्वान्सहरीन्शरैःसर्वायसैर्बली।<br>
विव्याधाभिमुखःसङ्ख्येभीमकायोनिशाचरः॥6.71.41॥<br>
तेऽर्दिताबाणवर्षेणभग्नगात्राःप्लवङ्गमाः।<br>
नशेकुरतिकायस्यप्रतिकर्तुंमहारणे॥6.71.42॥<br>
तत्सैन्यंहरिवीराणांत्रासयामासराक्षसः।<br>
मृगयूथमिवक्रुद्धोहरिर्यौवनदर्पितः॥6.71.43॥<br>
सराक्षसेन्द्रोहरिसैन्यमध्येनायुध्यमानंनिजघानकञ्चित्।<br>
उपेत्यरामंसधनुःकलापीसगर्वितंवाक्यमिदंबभाषे॥6.71.44॥<br>
रथेस्थितोऽहंशरचापपाणिर्नप्राकृतंकञ्चनयोधयामि।<br>
यश्चास्तिकश्चिद्व्यवसाययुक्तोददातुमेक्षिप्रमिहाद्ययुद्धम्॥6.71.45॥<br>
तत्तस्यवाक्यंब्रुवतोनिशम्यचुकोपसौमित्रिरमित्रहन्ता।<br>
अमृष्यमाणश्चसमुत्पपातजग्राहचापंचततःस्मयित्वा॥6.71.46॥<br>
क्रुद्धःसौमित्रिरुत्पत्यतूणादाक्षिप्यसायकम्।<br>
पुरस्तादतिकायस्यविचकर्षमहद्धनुः॥6.71.47॥<br>
पूरयन्समहींशैलानाकाशंसागरंदिशः।<br>
ज्याशब्दोलक्ष्मणस्योग्रस्त्रासयन्रजनीचरान्॥6.71.48॥<br>
सौमित्रेश्चापनिर्घोषंश्रुत्वाप्रतिभयंतदा।<br>
विसिष्मियेमहातेजाराक्षसेन्द्रात्मजोबली॥6.71.49॥<br>
अथातिकायःकुपितोदृष्ट्वालक्ष्मणमुत्थितम्।<br>
आदायनिशितंबाणमिदंवचनमब्रवीत्॥6.71.50॥<br>
बालस्त्वमसिसौमित्रेविक्रमेष्वविचक्षणः।<br>
गच्छकिंकालसदृशंमांयोधयितुमिच्छसि॥6.71.51॥<br>
नहिमद्बाहुसृष्टानामस्त्राणांहिमवानपि।<br>
सोढुमुत्सहतेवेगमन्तरिक्षमथोमही॥6.71.52॥<br>
सुखप्रसुप्तंकालाग्निंनिबोधयितुमिच्छसि।<br>
न्यस्यचापंनिवर्तस्वमाप्राणान्जहिमद्गतः॥6.71.53॥<br>
अथवात्वंप्रतिष्टब्धोननिवर्तितुमिच्छसि।<br>
तिष्ठप्राणान्परित्यज्यगमिष्यसियमक्षयम्॥6.71.54॥<br>
पश्यमेनिशितान्बाणानरिदर्पनिषूदनान्।<br>
ईश्वरायुधसङ्काशांस्तप्तकाञ्चनभूषणान्॥6.71.55॥<br>
मृगराजइवक्रुद्धोनागराजस्यशोणितम्।<br>
इत्येवमुक्त्वासङ्क्रुद्धःशरंधनुषिसन्दधे॥6.71.56॥<br>
श्रुत्वाऽतिकायस्यवचःसरोषंसगर्वितंसंयतिराजपुत्रः।<br>
ससञ्चुकोपातिबलोबृहच्छ्रीरुवाचवाक्यंचततोमहार्थम्॥6.71.57॥<br>
नवाक्यमात्रेणभवान्प्रधानोनकत्थनात्सत्पुरुषाभवन्ति।<br>
मयिस्थितेधन्विनिबाणपाणौनिदर्शयस्वात्मबलंदुरात्मन्॥6.71.58॥<br>
कर्मणासूचयात्मानंनविकत्थितुमर्हसि।<br>
पौरुषेणतुयोयुक्तःसतुशूरइतिस्मृतः॥6.71.59॥<br>
सर्वायुधसमायुक्तोधन्वीत्वंरथमास्थितः।<br>
शरैर्वायदिवाप्यस्त्रैर्दर्शयस्वपराक्रमम्॥6.71.60॥<br>
ततःशिरस्तेनिशितैःपातयिष्याम्यहंशरैः।<br>
मारुतःकालसम्पक्वंवृन्तात्तालफलंयथा॥6.71.61॥<br>
अद्यतेमामकाबाणास्तप्तकाञ्चनभूषणाः।<br>
पास्यन्तिरुधिरंगात्राद्बाणशल्यान्तरोत्थितम्॥6.71.62॥<br>
बालोऽयमितिविज्ञायनमाऽवज्ञातुमर्हसि॥6.71.63॥<br>
बालोवायदिवावृद्धोमृत्युंजानीहिसंयुगे।<br>
बालेनविष्णुनालोकास्त्रयःक्रान्तास्त्रिभिःक्रमैः॥6.71.64॥<br>
लक्ष्मणस्यवचःश्रुत्वाहेतुमत्परमार्थवत्।<br>
अतिकायःप्रचुक्रोधबाणंचोत्तममाददे॥6.71.65॥<br>
ततोविद्याधराभूतादेवादैत्यामहर्षयः।<br>
गुह्यकाश्चमहात्मानस्तद्युद्धंद्रष्टुमागमन्॥6.71.66॥<br>
ततोऽतिकायःकुपितश्चापमारोप्यसायकम्।<br>
लक्ष्मणायप्रचिक्षेपसङ्क्षिपन्निवचाम्बरम्॥6.71.67॥<br>
तमापतन्तंनिशितंशरमाशीविषोपमम्।<br>
अर्धचन्द्रेणचिच्छेदलक्ष्मणःपरवीरहा॥6.71.68॥<br>
तंनिकृत्तंशरंदृष्ट्वाकृत्तभोगमिवोरगम्।<br>
अतिकायोभृशंक्रुद्धःपञ्चबाणान्समाददे॥6.71.69॥<br>
तानप्राप्तान्शरैस्तीक्ष्णैश्चिच्छेदभरतानुजः।<br>
[पञ्चभिःपञ्चचिच्छेदपावकार्कसमप्रभैः]॥6.71.70॥<br>
सताञ्छित्त्वाशरैस्तीक्ष्णैर्लक्ष्मणःपरवीरहा।<br>
आददेनिशितंबाणंज्वलन्तमिवतेजसा॥6.71.71॥<br>
तमादायधनुश्श्रेष्ठेयोजयामासलक्ष्मणः।<br>
विचकर्षचवेगेनविससर्जचवीर्यवान्॥6.71.72॥<br>
पूर्णायतविसृष्टेनशरेणनतपर्वणा।<br>
ललाटेराक्षसश्रेष्ठमाजघानसवीर्यवान्॥6.71.73॥<br>
सललाटेशरोमग्नस्तस्यभीमस्यरक्षसः।<br>
ददृशेशोणितेनाक्तःपन्नगेन्द्रइवाचले॥6.71.74॥<br>
राक्षसःप्रचक्रम्पेचलक्ष्मणेषुप्रपीडितः।<br>
रुद्रबाणहतंघोरंयथात्रिपुरगोपुरम्॥6.71.75॥<br>
चिन्तयामासचाश्वास्यविमृश्यचमहाबलः।<br>
साधुबाणनिपातेनश्लाघनीयोऽसिमेरिपुः॥6.71.76॥<br>
विधायैवंविनम्यास्यंनियम्यचभुजावुभौ।<br>
सरथोपस्थमास्थायरथेचप्रचचारह॥6.71.77॥<br>
एकंत्रीन्पञ्चसप्तेतिसायकान्राक्षसर्षभः।<br>
आददेसन्दधेचापिविचकर्षोत्ससर्जच॥6.71.78॥<br>
तेबाणाःकालसङ्काशाराक्षसेन्द्रधनुश्च्युताः।<br>
हेमपुङ्खारविप्रख्याश्चक्रुर्दीप्तमिवाम्बरम्॥6.71.79॥<br>
ततस्तान्राक्षसोत्सृष्टान्शरौघान्राघवानुजः।<br>
असम्भ्रान्तःप्रचिच्छेदनिशितैर्बहुभिःशरैः॥6.71.80॥<br>
तान्शरान्युधिसम्प्रेक्ष्यनिकृत्तान्रावणात्मजः।<br>
चुकोपत्रिदशेन्द्रारिर्जग्राहनिशितंशरम्॥6.71.81॥<br>
ससन्धायमहातेजास्तंबाणंसहसोत्सृजत्।<br>
ततःसौमित्रिमायान्तमाजघानस्तनान्तरे॥6.71.82॥<br>
अतिकायेनसौमित्रिस्ताडितोयुधिवक्षसि।<br>
सुस्रावरुधिरंतीव्रंमदंमत्तइवद्विपः॥6.71.83॥<br>
सचकारतदाऽऽत्मानंविशल्यंसहसाविभुः।<br>
जग्राहचशरंतीक्ष्णमस्त्रेणापिचसन्दधे॥6.71.84॥<br>
आग्नेयेनतदाऽस्त्रेणयोजयामाससायकम्।<br>
सजज्वालतदाबाणोधनुष्यस्यमहात्मनः॥6.71.85॥<br>
अतिकायोऽपितेजस्वीसौरमस्त्रंसमादधे।<br>
तेनबाणंभुजङ्गाभंहेमपुङ्खमयोजयत्॥6.71.86॥<br>
तदस्त्रंज्वलितंघोरंलक्ष्मणःशरमाहितम्।<br>
अतिकायायचिक्षेपकालदण्डमिवान्तकः॥6.71.87॥<br>
आग्नेयेनाभिसंयुक्तंदृष्ट्वाबाणंनिशाचरः।<br>
उत्ससर्जतदाबाणंदीप्तंसूर्यास्त्रयोजितम्॥6.71.88॥<br>
तावुभावम्बरेबाणावन्योन्यमभिजघ्नतुः।<br>
तेजसासम्प्रदीप्ताग्रौक्रुद्धाविवभूजङ्गमौ॥6.71.89॥<br>
तावन्योन्यंविनिर्दह्यपेततुःपृथिवीतले।<br>
निरर्चिषौभस्मकृतौनभ्राजेतेशरोत्तमौ॥6.71.90॥<br>
ततोऽतिकायःसङ्क्रुद्धस्त्वस्त्रमैषीकमुत्सृजत्।<br>
तत्प्रचिच्छेदसौमित्रिरस्त्रेणैन्द्रेणवीर्यवान्॥6.71.91॥<br>
ऐषीकंनिहतंदृष्ट्वारुषितोरावणात्मजः।<br>
याम्येनास्त्रेणसङ्क्रुद्धोयोजयामाससायकम्॥6.71.92॥<br>
ततस्तदस्त्रंचिक्षेपलक्ष्मणायनिशाचरः।<br>
वायव्येनतदस्त्रेणनिजघानसलक्ष्मणः॥6.71.93॥<br>
अथैनंशरधाराभिर्धाराभिरिवतोयदः।<br>
अभ्यवर्षत्सुसङ्क्रुद्धोलक्ष्मणोरावणात्मजम्॥6.71.94॥<br>
तेऽतिकायंसमासाद्यकवचेवज्रभूषिते।<br>
भग्नाग्रशल्याःसहसापेतुर्बाणामहीतले॥6.71.95॥<br>
तान्मोघानभिसम्प्रेक्ष्यलक्ष्मणःपरवीरहा।<br>
अभ्यवर्षन्महेषूणांसहस्रेणमहायशाः॥6.71.96॥<br>
अवध्यकवचःसङ्ख्येराक्षसोनैवविव्यथे।<br>
नशशाकरुजंकर्तुंयुधितस्यशरोत्तमः॥6.71.97॥<br>
अथैनमभ्युपागम्यवायुर्वाक्यमुवाचह।<br>
ब्रह्मदत्तवरोह्येषअवध्यकवचावृतः॥6.71.98॥<br>
ब्राह्मेणास्त्रेणभिन्द्ध्यैनमेषवध्योहिनान्यथा।<br>
अवध्यएषह्यन्येषामस्त्राणांकवचीबली॥6.71.99॥<br>
ततस्तुवायोर्वचनंनिशम्यसौमित्रिरिन्द्रप्रतिमानवीर्यः।<br>
समाददेबाणममोघवेगतद्ब्राह्ममस्त्रंसहसानियोज्य॥6.71.100॥<br>
तस्मिन्महास्त्रेतुनियुज्यमानेसौमित्रिणाबाणवरेशिताग्रे।<br>
विशश्चचन्द्रार्कमहाग्रहाश्चनभश्चतत्रासचचालचोर्वी॥6.71.101॥<br>
तंब्रह्मणोऽस्त्रेणनियोज्यचापेशरंसुपुङ्खंयमदूतकल्पम्।<br>
सौमित्रिरिन्द्रारिसुतस्यतस्यससर्जबाणंयुधिवज्रकल्पम्॥6.71.102॥<br>
तंलक्ष्मणोत्सृष्टममोघवेगंसमापतन्तंज्वलनप्रकाशम्।<br>
सुवर्णवज्रात्तमचित्रपुङ्खंतदाऽतिकायःसमरेददर्श॥6.71.103॥<br>
तंप्रेक्षमाणःसहसाऽतिकायोजघानबाणैर्निशितैरनेकैः।<br>
ससायकस्तस्यसुपर्णवेगस्तदाऽतिकायस्यजगामपार्श्वम्॥6.71.104॥<br>
तमागतंप्रेक्ष्यतदाऽतिकायोबाणंप्रदीप्तान्तककालकल्पम्।<br>
जघानशक्त्यृष्टिगदाकुठारैःशूलैर्हलैश्चात्यविपन्नचेताः॥6.71.105॥<br>
तान्यायुधान्यद्भुतविग्रहाणिमोघानिकृत्वासशरोऽग्निदीप्तः।<br>
प्रगृह्यतस्यैवकिरीटजुष्टंततोऽतिकायस्यशिरोजहार॥6.71.106॥<br>
तच्छिरःसशिरस्त्राणांलक्ष्मणेषुप्रपीडितम्।<br>
पपातसहसाभूमौशृङ्गंहिमवतोयथा॥6.71.107॥<br>
तंतुभूमौनिपतितंदृष्ट्वाविक्षिप्तभूषणम्।<br>
बभूवुर्व्यथिताःसर्वेहतशेषानिशाचराः॥6.71.108॥<br>
तेविषण्णमुखादीनाःप्रहारजनितश्रमाः।<br>
विनेदुरुच्चैर्बहवःसहसाविस्वरैःस्वरैः॥6.71.109॥<br>
ततस्तेत्वरितंयातानिरपेक्षानिशाचराः।<br>
पुरीमभिमुखाभीताद्रवन्तोनायकेहते॥6.71.110॥<br>
[अतिबलमतिकायमभ्रकल्पंयुधिविनिपात्यसलक्ष्मणःप्रहृष्टः।<br>
त्वरितमथतदासरामपार्श्वंकपिनिवहैश्चसुपूजितोजगाम]॥6.71.111॥</div></div><script>ac.playbackRate=0.5</script></body>
</html>