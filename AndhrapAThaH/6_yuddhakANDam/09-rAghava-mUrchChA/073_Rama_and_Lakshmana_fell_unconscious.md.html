<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-073-Rama_and_Lakshmana_fell_unconscious_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततोहतान्राक्षसपुङ्गवांस्तान्देवान्तकादित्रिशिरोतिकायान्।<br>
रक्षोगणास्तत्रहतावशिष्टास्तेरावणायत्वरितंशशंसुः॥6.73.1॥<br>
ततोहतांस्तान्सहसानिशम्यराजामुमोहाश्रुपरिप्लुताक्षः।<br>
पुत्रक्षयंभ्रातृवधंचघोरंविचिन्त्यराजाविपुलंप्रदध्यौ॥6.73.2॥<br>
ततस्तुराजानमुदीक्ष्यदीनंशोकार्णवेसम्परिपुप्लुवानम्।<br>
रथर्षभोराक्षसराजसूनुस्तमिन्द्रजिद्वाक्यमिदंबभाषे॥6.73.3॥<br>
नतातमोहंप्रतिगन्तुमर्हसियत्रेन्द्रजिज्जीवतिराक्षसेन्द्र।<br>
नेन्द्रारिबाणाभिहतोहिकश्चित्प्राणान्समर्थःसमरेऽभिपातुम्॥6.73.4॥<br>
पश्याद्यरामंसहलक्ष्मणेनमद्बाणनिर्भिन्नविकीर्णदेहम्।<br>
गतायुषंभूमितलेशयानंशितैःशरैराचितसर्वगात्रम्॥6.73.5॥<br>
इमांप्रतिज्ञांशृणुशक्रशत्रोःसुनिश्चितांपौरुषदैवयुक्ताम्।<br>
अद्यैवरामंसहलक्ष्मणेनसन्तर्पयिष्यामिशरैरमोघैः॥6.73.6॥<br>
अद्येन्द्रवैवस्वतविष्णुमित्रसाध्याश्विवैश्वानरचन्द्रसूर्याः।<br>
द्रक्ष्यन्तुमेविक्रममप्रमेयंविष्णोरिवोग्रंबलियज्ञवाटे॥6.73.7॥<br>
सएवमुक्त्वात्रिदशेन्द्रशत्रुरापृच्छ्यराजानमदीनसत्त्वः।<br>
समारुरोहानिलतुल्यवेगंरथंखरश्रेष्ठसमाधियुक्तम्॥6.73.8॥<br>
तमास्थायमहातेजारथंहरिरथोपमम्।<br>
जगामसहसातत्रयत्रयुद्धमरिन्दमः॥6.73.9॥<br>
तंप्रस्थितंमहात्मानमनुजग्मुर्महाबलाः।<br>
संहर्षमाणाबहवोधनुःप्रवरपाणयः॥6.73.10॥<br>
गजस्कन्धगताःकेचित्केचित्प्रवरवाजिभिः।<br>
प्रासमुद्गरनिस्त्रिंशपरश्वधगदाधराः॥6.73.11॥<br>
सशङ्खनिनदैःपूर्णैर्भेरीणांचापिनिस्वनैः।<br>
जगामत्रिदशेन्द्रारिःस्तूयमानोनिशाचरैः॥6.73.12॥<br>
सशङ्खशशिवर्णेनछत्रेणरिपुसूदनः।<br>
रराजप्रतिपूर्णेननभश्चान्द्रमसायथा॥6.73.13॥<br>
अवीज्यतततोवीरोहैमैर्हेमविभूषितैः।<br>
चारुचामरमुख्यैश्चमुख्यःसर्वधनुष्मताम्॥6.73.14॥<br>
ततस्त्विन्द्रजितालङ्कासूर्यप्रतिमतेजसा।<br>
रराजाप्रतिवीरेणद्यौरिवार्केणभास्वता॥6.73.15॥<br>
ससम्प्राप्यमहातेजायुद्धभूमिमरिन्दमः।<br>
स्थापयामासरक्षांसिरथंप्रतिसमन्ततः॥6.73.16॥<br>
ततस्तुहुतभोक्तारंहुतभुक्सदृशप्रभः।<br>
जुहावराक्षसश्रेष्ठोमन्त्रवद्विधिवत्तदा॥6.73.17॥<br>
सहविर्लाजसंस्कारैर्माल्यगन्धपुरस्कृतैः।<br>
जुहुवेपावकंतत्रराक्षसेन्द्रःप्रतापवान्॥6.73.18॥<br>
शस्त्राणिशरपत्राणिसमिधोऽथविभीतकाः।<br>
लोहितानिचवासांसिस्रुवंकार्ष्णायसंतथा॥6.73.19॥<br>
सतत्राग्निंसमास्तीर्यशरपत्रैःसतोमरैः।<br>
छागस्यकृष्णवर्णस्यगलंजग्राहजीवतः॥6.73.20॥<br>
सकृदेवसमिद्धस्यविधूमस्यमहार्चिषः।<br>
बभूवुस्तानिलिङ्गानिविजयंयान्यदर्शयन्॥6.73.21॥<br>
प्रदक्षिणावर्तशिखस्तप्तकाञ्चनभूषणः।<br>
हविस्तत्प्रतिजग्राहपावकःस्वयमास्थितः॥6.73.22॥<br>
सोऽस्त्रमाहारयामासब्राह्ममिन्द्ररिपुस्तदा।<br>
धनुश्चात्मरथंचैवसर्वंतत्राभ्यमन्त्रयत्॥6.73.23॥<br>
तस्मिन्नाहूयमानेऽस्त्रेहूयमानेचपावके।<br>
सार्धंग्रहेन्दुनक्षत्रैर्वितत्रासनभःस्थलम्॥6.73.24॥<br>
सपावकंपावकदीप्ततेजाहुत्वामहेन्द्रप्रतिमप्रभावः।<br>
सचापबाणासिरथाश्वसूतःखेऽन्तर्दधेत्मानमचिन्त्यरूपः॥6.73.25॥<br>
ततोहयरथाकीर्णंपताकाध्वजशोभितम्।<br>
निर्ययौराक्षसबलंनर्दमानंयुयुत्सया॥6.73.26॥<br>
तेशरैर्बहुभिश्चित्रैस्तीक्ष्णवेगैरलङ्कृतैः।<br>
तोमरैरङ्कुशैश्चापिवानरान्जघ्नुराहवे॥6.73.27॥<br>
रावणिस्तुततःक्रुद्धस्तान्निरीक्ष्यनिशाचरान्।<br>
हृष्टाभवन्तोयुद्ध्यन्तुवानराणांजिघांसया॥6.73.28॥<br>
ततस्तेराक्षसाःसर्वेनर्दन्तोजयकाङ्क्षिणः।<br>
अभ्यवर्षंस्ततोघोरान्वानरान्शरवृष्टिभिः॥6.73.29॥<br>
सतुनालीकनाराचैर्गदाभिर्मुसलैरपि।<br>
रक्षोभिःसंवृतःसङ्ख्येवानरान्विचकर्तह॥6.73.30॥<br>
तेवध्यमानाःसमरेवानराःपादपायुधाः।<br>
अभ्यद्रवन्तसहितारावणिंरणकर्कशम्॥6.73.31॥<br>
इन्द्रजित्तुततःक्रुद्धोमहातेजामहाबलः।<br>
वानराणांशरीराणिव्यधमद्रावणात्मजः॥6.73.32॥<br>
शरेणैकेनचहरीन्नवपञ्चचसप्तच।<br>
चिच्छेदसमरेक्रुद्धोराक्षसान्सम्प्रहर्षयन्॥6.73.33॥<br>
सशरैःसूर्यसङ्काशैःशातकुम्भविभूषितैः।<br>
वानरान्समरेवीरःप्रममाथसुदुर्जयः॥6.73.34॥<br>
तेभिन्नगात्राःसमरेवानराःशपपीडिताः।<br>
पेतुर्मथितसङ्कल्पाःसुरैरिवमहासुराः॥6.73.35॥<br>
तंतपन्तमिवादित्यंघोरैर्बाणगभस्तिभिः।<br>
अभ्यधावन्तसङ्क्रुद्धाःसंयुगेवानरर्षभाः॥6.73.36॥<br>
ततस्तुवानराःसर्वेभिन्नदेहाविचेतसः।<br>
व्यथिताविद्रवन्तिस्मरुधिरेणसमुक्षिताः॥6.73.37॥<br>
रामस्यार्थेपराक्रम्यवानरास्त्यक्तजीविताः।<br>
नर्दन्तस्तेऽभिवृत्तास्तुसमरेसशिलायुधाः॥6.73.38॥<br>
तेद्रुमैःपर्वताग्रैश्चशिलाभिश्चप्लवङ्गमाः।<br>
अभ्यवर्षन्तसमरेरावणिंपर्यवस्थिताः॥6.73.39॥<br>
तद्द्रुमाणांशिलानांचवर्षंप्राणहरंमहत्।<br>
व्यपोहतमहातेजारावणिःसमितिञ्जयः॥6.73.40॥<br>
ततःपावकसङ्काशैःशरैराशीविषोपमैः।<br>
वानराणामनीकानिबिभेदसमरेप्रभुः॥6.73.41॥<br>
अष्टादशशरैस्तीक्ष्णैःसविद्ध्वागन्धमादनम्।<br>
विव्याधनवभिश्चैवनलंदूरादवस्थितम्॥6.73.42॥<br>
सप्तभिस्तुमहावीर्योमैन्दंमर्मविदारणैः।<br>
पञ्चभिर्विशिखैश्चैवगजंविव्याधसंयुगे॥6.73.43॥<br>
सुग्रीवमृषभंचैवसोऽङ्गदंद्विविदंतथा।<br>
घोरैर्दत्तवरैस्तीक्ष्णैर्निष्प्राणानकरोत्तदा॥6.73.44॥<br>
अन्यानपितदामुख्यान्वानरान्बहुभिःशरैः।<br>
अर्दयामाससङ्क्रुद्धःकालाग्निरिवमूर्च्छितः॥6.73.45॥<br>
सशरैःसूर्यसङ्काशैःसुमुक्तैःशीघ्रगामिभिः।<br>
वानराणामनीकानिनिर्ममन्थमहारणे॥6.73.46॥<br>
आकुलांवानरींसेनांशरजालेनमोहिताम्।<br>
हृष्टःसपरयाप्रीत्याददर्शक्षतजोक्षिताम्॥6.73.47॥<br>
संसृज्यबाणवर्षंचशस्त्रवर्षंचदारुणम्।<br>
ममर्दवानरानीकमिन्द्रजित्त्वरितोबली॥6.73.48॥<br>
स्वसैन्यमुत्सृज्यसमेत्यतूर्णंमहारणेवानरवाहिनीषु।<br>
अदृश्यमानःशरजालमुग्रंववर्षनीलाम्बुधरोयथाऽम्बु॥6.73.49॥<br>
तेशक्रजिद्बाणविशीर्णदेहामायाहताविस्वरमुन्नदन्तः।<br>
रणेनिपेतुर्हरयोऽद्रिकल्पायथेन्द्रवज्राभिहतानगेन्द्राः॥6.73.50॥<br>
तेकेवलंसन्ददृशुःशिताग्रान्बाणान्रणेवानरवाहिनीषु।<br>
मायानिगूढंतुसुरेन्द्रशत्रुंनचावृतंराक्षसमभ्यपश्यन्॥6.73.51॥<br>
ततःसरक्षोधिपतिर्महात्मासर्वेदिशोबाणगणैःशिताग्रैः।<br>
प्रच्छादयामासरविप्रकाशैर्विषादयामासचवानरेन्द्रान्॥6.73.52॥<br>
सशूलनिस्त्रिंशपरश्वधानिव्याविध्यदीप्तानलसन्निभानि।<br>
सविस्फुलिङ्गोज्ज्वलपावकानिववर्षतीर्व्रंप्लवगेन्द्रसैन्ये॥6.73.53॥<br>
ततोज्वलनसङ्काशैःशरैर्वानरयूथपाः।<br>
ताडिताःशक्रजिद्बाणैःप्रफुल्लाइवकिंशुकाः॥6.73.54॥<br>
तेऽन्योन्यमभिसर्पन्तोनिनदन्तश्चविस्वरम्।<br>
राक्षसेन्द्रास्त्रनिर्भिन्नानिपेतुर्वानरर्षभाः॥6.73.55॥<br>
उदीक्षमाणागगनंकेचिन्नेत्रेषुताडिताः।<br>
शरैर्विविशुरन्योन्यंपेतुश्चजगतीतले॥6.73.56॥<br>
हनुमन्तंचसुग्रीवमङ्गदंगन्धमादनम्।<br>
जाम्बवन्तंसुषेणंचवेगदर्शिनमेवच॥6.73.57॥<br>
मैन्दंचद्विविदंनीलंगवाक्षंगजगोमुखौ।<br>
केसरिंहरिलोमानंविद्युदृंष्ट्रंचवानरम्॥6.73.58॥<br>
सूर्याननंज्योतिमुखंतथादधिमुखंहरिम्।<br>
पावकाक्षंनलंचैवकुमुदंचैववानरम्॥6.73.59॥<br>
प्रासैःशूलैःशितैर्बाणैरिन्द्रजिन्मन्त्रसंहितैः।<br>
विव्याधहरिशार्दूलान्सर्वांस्तान्राक्षसोत्तमः॥6.73.60॥<br>
सवैगदाभिर्हरियूथमुख्यान्निर्भिद्यबाणैस्तपनीयपुङ्खैः।<br>
ववर्षरामंशरवृष्टिजालैःसलक्ष्मणंभास्कररश्मिकल्पैः॥6.73.61॥<br>
सबाणवर्षैरभिवर्ष्यमाणोधारानिपातानिवतानचिन्त्य।<br>
समीक्षमाणःपरमाद्भुतश्रीरामस्तदालक्ष्मणमित्युवाच॥6.73.62॥<br>
असौपुनर्लक्ष्मणराक्षसेन्द्रोब्रह्मास्त्रमाश्रित्यसुरेन्द्रशत्रुः।<br>
निपातयित्वाहरिसैन्यमुग्रमस्मान्शरैरर्दयतिप्रसक्तः॥6.73.63॥<br>
स्वयम्भुवादत्तवरोमहात्माखमास्थितोऽन्तर्हितभीमकायः।<br>
कथंनुशक्योयुधिनष्टदेहोनिहन्तुमद्येन्द्रजिदुद्यतास्त्रः॥6.73.64॥<br>
मन्येस्वयम्भूर्भगवानचिन्त्योयस्यैतदस्त्रंप्रभवश्चयोऽस्य।<br>
बाणावपातांस्त्वमिहाद्यधीमन्मयासहाव्यग्रमनाःसहस्व॥6.73.65॥<br>
प्रच्छादयत्येषहिराक्षसेन्द्रःसर्वादिशःसायकवृष्टिजालैः।<br>
एतच्चसर्वंपतिताग्र्यशूरंनभ्राजतेवानरराजसैन्यम्॥6.73.66॥<br>
आवांतुदृष्ट्वापतितौविसञ्ज्ञौनिवृत्तयुद्धौगतरोषहर्षो।<br>
ध्रुवंप्रवेक्ष्यत्यमरारिवासमसौसमादायरणाग्रलक्ष्मीम्॥6.73.67॥<br>
ततस्तुताविन्द्रजिदस्त्रजालैर्बभूवतुस्तत्रतथाविशस्तौ।<br>
सचापितौतत्रविदर्शयित्वाननादहर्षाद्युधिराक्षसेन्द्रः॥6.73.68॥<br>
विषादयित्वासहसाविवेशपुरींदशग्रीवभुजाभिगुप्ताम्।<br>
[संस्तूयमानःसतुयातुधानैःपित्रेचसर्वंहृषितोभ्युवाच॥6.73.69॥</div></div><script>ac.playbackRate=0.5+parseInt(slider.value)/200</script></body>
</html>