<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-074-_Hanuma_s_journey_to_Himalayas_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
तयोस्तदासादितयोरणाग्रेमुमोहसैन्यंहरिपुङ्गवानाम्।<br>
सुग्रीवनीलाङ्गदजाम्बवन्तोनचापिकिञ्चित्प्रतिपेदिरेते॥6.74.1॥<br>
ततोविषण्णंसमवेक्ष्यसैन्यंविभीषणोबुद्धिमतांवरिष्ठः।<br>
उवाचशाखामृगराजवीरानाश्वासयन्नप्रतिमैर्वचोभिः॥6.74.2॥<br>
माभैष्टनास्त्यत्रविषादकालोयदार्यपुत्रौह्यवशौविषण्णौ।<br>
स्वयम्भुवोवाक्यमथोद्वहन्तौयत्सादिताविन्द्रजिदस्त्रजालैः॥6.74.3॥<br>
तस्मैतुदत्तंपरमास्त्रमेतत्स्वयम्भुवाब्राह्मममोघवेगम्।<br>
तन्मानयन्तौयुधिराजपुत्रौनिपातितौकोऽत्रविषादकालः॥6.74.4॥<br>
ब्राह्ममस्त्रंततोधीमान्मानयित्वातुमारुतिः।<br>
विभीषणवचःश्रुत्वाहनुमांस्तमथाब्रवीत्॥6.74.5॥<br>
एतस्मिन्निहतेसैन्येवानराणांतरस्विनाम्।<br>
योयोधारयतेप्राणांस्तन्तमाश्वासयावहै॥6.74.6॥<br>
तावुभौयुगपद्वीरौहनुमद्राक्षसोत्तमौ।<br>
उल्काहस्तौतदारात्रौरणशीर्षेविचेरतुः॥6.74.7॥<br>
भिन्नलाङ्गूलहस्तोरुपादाङ्गुलिशिरोधरैः।<br>
स्रवद्भिःक्षतजंगात्रैःप्रस्रवद्भिस्ततस्ततः॥6.74.8॥<br>
पतितैःपर्वताकारैर्वानरैरभिसङ्कुलाम्।<br>
शस्त्रैश्चपतितैर्दीप्तैर्ददृशातेवसुन्धराम्॥6.74.9॥<br>
सुग्रीवमङ्गदंनीलंशरभंगन्धमादनम्।<br>
गवाक्षंचसुषेणंचवेगदर्शिनमाहुकम्॥6.74.10॥<br>
मैन्दंनलंज्योतिमुखंद्विविदंपनसंतथा।<br>
एतांश्चान्यांस्ततोवीरौददृशातेहतान्रणे॥6.74.11॥<br>
सप्तषष्टिर्हताःकोट्योवानराणांतरस्विनाम्।<br>
अह्नःपञ्चमशेषेणःवल्लभेनस्वयम्भुवः॥6.74.12॥<br>
सागरौघनिभंभीमंदृष्ट्वाबाणार्दितंबलम्।<br>
मार्गतेजाम्बवन्तंसहनुमान्सविभीषणः॥6.74.13॥<br>
स्वभावजरयायुक्तंवृद्धंशरशतैश्चितम्।<br>
प्रजापतिसुतंवीरंशाम्यन्तमिवपावकम्॥6.74.14॥<br>
दृष्ट्वातमुपसङ्गम्यपौलस्त्योवाक्यमब्रवीत्।<br>
कच्चिदार्यशरैस्तीक्ष्णैःप्राणानध्वंसितास्तव॥6.74.15॥<br>
विभीषणवचःश्रुत्वाजाम्बवानृक्षपुङ्गवः।<br>
कृच्छ्रादभ्युद्गिरन्वाक्यमिदंवचनमब्रवीत्॥6.74.16॥<br>
नैर्ऋतेन्द्रमहावीर्यस्वरेणत्वाऽभिलक्षये।<br>
पीड्यमानःशितैर्बाणैर्नत्वांपश्यामिचक्षुषा॥6.74.17॥<br>
अञ्जनासुप्रजायेनमातरिश्वाचनैर्ॠत।<br>
हनुमान्वानरश्रेष्ठःप्राणान्धारयतेक्वचित्॥6.74.18॥<br>
श्रुत्वाजाम्बवतोवाक्यमुवाचेदंविभीषणः।<br>
आर्यपुत्रावतिक्रम्यकस्मात्पृच्छसिमारुतिम्॥6.74.19॥<br>
नैवराजनिसुग्रीवेनाङ्गदेनापिराघवे।<br>
आर्यसन्दर्शितःस्नेहोयथावायुसुतेपरः॥6.74.20॥<br>
विभीषणवचःश्रुत्वाजाम्बवान्वाक्यमब्रवीत्।<br>
शृणुनैर्ऋतशार्दूलयस्मात्पृच्छामिमारुतिम्॥6.74.21॥<br>
तस्मिन्जीवतिवीरेतुहतमप्यहतंबलम्।<br>
हनुमत्युज्झितप्राणेजीवन्तोऽपिवयंहताः॥6.74.22॥<br>
धरतेमारुतिस्तातमारुतप्रतिमोयदि।<br>
वैश्वानरसमोवीर्येजीविताशाततोभवेत्॥6.74.23॥<br>
ततोवृद्धमुपागम्यनियमेनाभ्यवादयत्।<br>
गृह्यजाम्बवतःपादौहनुमान्मारुतात्मजः॥6.74.24॥<br>
श्रुत्वाहनुमतोवाक्यंतथापिव्यथितेन्द्रियः।<br>
पुनर्जातमिवात्मानंमन्यतेस्मर्क्षपुङ्गवः॥6.74.25॥<br>
ततोऽब्रवीन्महातेजाहनुमन्तंसजाम्बवान्॥6.74.26॥<br>
आगच्छहरिशार्दूलवानरांस्त्रातुमर्हसि।<br>
नान्योविक्रमपर्याप्तस्त्वमेषांपरमःसखा॥6.74.27॥<br>
ऋक्षवानरवीराणामनीकानिप्रहर्षय।<br>
विशल्यौकुरुचाप्येतौसादितौरामलक्ष्मणौ॥6.74.28॥<br>
गत्वापरममध्वानमुपर्युपरिसागरम्।<br>
हिमवन्तंनगश्रेष्ठंहनुमन्गन्तुमर्हसि॥6.74.29॥<br>
ततःकाञ्चनमत्युच्चमृषभंपर्वतोत्तमम्।<br>
कैलासशिखरंचापिद्रक्ष्यस्यरिनिषूदन॥6.74.30॥<br>
तयोःशिखरयोर्मध्येप्रदीप्तमतुलप्रभम्।<br>
सर्वौषधियुतंवीरद्रक्ष्यस्योषधिपर्वतम्॥6.74.31॥<br>
तस्यवानरशार्दूलचतस्रोमूर्ध्निसम्भवाः।<br>
द्रक्ष्यस्योषधयोदीप्तादीपयन्त्योदिशोदश॥6.74.32॥<br>
मृतसञ्जीवनींचैवविशल्यकरणीमपि।<br>
सावर्ण्यकरणींचैवसन्धानकरणींतथा॥6.74.33॥<br>
ताःसर्वाहनुमन्गृह्यक्षिप्रमागन्तुमर्हसि।<br>
आश्वासयहरीन्प्राणैर्योज्यगन्धवहात्मज॥6.74.34॥<br>
श्रुत्वाजाम्बवतोवाक्यंहनुमान्हरिपुङ्गवः।<br>
आपूर्यतबलोद्धर्षैस्तोयवेगैरिवार्णवः॥6.74.35॥<br>
सपर्वततटाग्रस्थःपीडयन्पर्वतोत्तमम्।<br>
हनुमान्दृश्यतेवीरोद्वितीयइवपर्वतः॥6.74.36॥<br>
हरिपादविनिर्भग्नोनिषसादसपर्वतः।<br>
नशशाकतदाऽऽत्मानंसोढुंभृशनिपीडितः॥6.74.37॥<br>
तस्यपेतुर्नगाभूमौहरिवेगाच्चजज्वलुः।<br>
शृङ्गाणिचव्यशीर्यन्तपीडितस्यहनूमता॥6.74.38॥<br>
तस्मिन्सम्पीड्यमानेतुभग्नद्रुमाशिलातले।<br>
नशेकुर्वानराःस्थातुंघूर्णमानेनगोत्तमे॥6.74.39॥<br>
साघूर्णितमहाद्वाराप्रभग्नगृहगोपुरा।<br>
लङ्कात्रासाकुलारात्रौप्रवृत्तेवाभवत्तदा॥6.74.40॥<br>
पृथिवीधरसङ्काशोविपीड्यधरणीधरम्।<br>
पृथिवींक्षोभयामाससार्णवांमारुतत्मजः॥6.74.41॥<br>
आरुरोहतदातस्माद्धरिर्मलयपर्वतम्।<br>
मेरुमन्दरसङ्काशंनानाप्रस्रवणाकुलम्॥6.74.42॥<br>
नानाद्रुमलताकीर्णंविकासिकमलोत्पलम्।<br>
सेवितंदेवगन्धर्वैःषष्टियोजनमुच्छ्रितम्॥6.74.43॥<br>
विद्याधरैर्मुनिगणैरप्सरोभिर्निषेवितम्।<br>
नानामृगगणाकीर्णंबहुकन्दरशोभितम्॥6.74.44॥<br>
सर्वानाकुलयंस्तत्रयक्षगन्धर्वकिन्नरान्।<br>
हनुमान्मेघसङ्काशोववृधेमारुतात्मजः॥6.74.45॥<br>
पद्भ्यांतुशैलमापीड्यवडवामुखवन्मुखम्।<br>
विवृत्योग्रंननादोच्चैस्त्रासयन्निवराक्षसान्॥6.74.46॥<br>
तस्यनानद्यमानस्यश्रुत्वानिनदमद्भुतम्।<br>
लङ्कास्थाराक्षसाःसर्वेनशेकुःस्पन्दितुंभयात्॥6.74.47॥<br>
नमस्कृत्वाऽथरामायमारुतिर्भीमविक्रमः।<br>
राघवार्थेपरंकर्मसमीहतपरन्तपः॥6.74.48॥<br>
सपुच्छमुद्यम्यभुजङ्गकल्पंविनम्यपृष्ठंश्रवणेनिकुञ्ज्य।<br>
विवृत्यवक्त्रंवडवामुखाभमापुप्लुवेव्योमनिचण्डवेगः॥6.74.49॥<br>
सवृक्षषण्डांस्तरसाजहारशैलान्शिलाःप्राकृतवानरांश्च।<br>
बाहूरुवेगोद्धतसम्प्रणुन्नास्तेक्षीणवेगाःसलिलेनिपेतुः॥6.74.50॥<br>
सतौप्रसार्योरगभोगकल्पौभूजौभुजङ्गारिनिकाशवीर्यः।<br>
जगाममेरुंनगराजमग्र्यंदिशःप्रकर्षन्निववायुसूनुः॥6.74.51॥<br>
ससागरंघूर्णितवीचिमालंतदाभृशंभ्रामितसर्वसत्त्वम्।<br>
समीक्षमाणःसहसाजगामचक्रंयथाविष्णुकराग्रमुक्तम्॥6.74.52॥<br>
सपर्वतान्वृक्षगणान्सरांसिनदीस्तटाकानिपुरोत्तमानि।<br>
स्फीतान्जनान्तानपिसम्प्रवीक्ष्यजगामवेगात्पितृतुल्यवेगः॥6.74.53॥<br>
आदित्यपथमाश्रित्यजगामसगतक्लमः।<br>
हनुमांस्त्वरितोवीरःपितृतुल्यपराक्रमः॥6.74.54॥<br>
जवेनमहतायुक्तोमारुतिर्मारुतोयथा।<br>
जगामहरिशार्दूलोदिशःशब्देनपूरयन्॥6.74.55॥<br>
स्मरन्जाम्बवतोवाक्यंमारुतिर्वातरंहसा।<br>
ददर्शसहसाचापिहिमवन्तंमहाकपिः॥6.74.56॥<br>
श्वेताभ्रचयसङ्काशैःशिखरैश्चारुदर्शनैः।<br>
शोभितंविविधैर्वृक्षैरगमत्पर्वतोत्तमम्॥6.74.57॥<br>
सतंसमासाद्यमहानगेन्द्रमतिप्रवृद्धोत्तमघोरशृङ्गम्।<br>
ददर्शपुण्यानिमहाश्रमाणिसुरर्षिसङ्घोत्तमसेवितानि॥6.74.58॥<br>
सब्रह्मकोशंरजतालयंचशक्रालयंरुद्रशरप्रमोक्षम्।<br>
हयाननंब्रह्मशिरश्चदीप्तंददर्शवैवस्वतकिङ्करांश्च॥6.74.59॥<br>
वज्रालयंवैश्रवणालयंचसूर्यप्रभंसूर्यनिबन्धनंच।<br>
ब्रह्मासनंशङ्करकार्मुकंचददर्शनाभिंचवसुन्धरायाः॥6.74.60॥<br>
कैलासमग्र्यंहिमवच्छिलांचतथर्षभंकाञ्चनशैलमग्र्यम्।<br>
सन्दीप्तसर्वौषधिसम्प्रदीप्तंददर्शसर्वौषधिपर्वतेन्द्रम्॥6.74.61॥<br>
सतंसमीक्ष्यानलरश्मिदीप्तंविसिष्मियेवासवदूतसूनुः।<br>
आवृत्यतंचौषधिपर्वतेन्द्रंतत्रौषधीनांविचयञ्चकार॥6.74.62॥<br>
सयोजनसहस्राणिसमतीत्यमहाकपिः।<br>
दिव्यौषधिधरंशैलंव्यचरन्मारुतात्मजः॥6.74.63॥<br>
महौषध्यस्ततःसर्वास्तस्मिन्पर्वतसत्तमे।<br>
विज्ञायार्थिनमायान्तंततोजग्मुरदर्शनम्॥6.74.64॥<br>
सतामहात्माहनुमानपश्यन्चुकोपकोपाच्चभृशंननाद।<br>
अमृष्यमाणोऽग्निनिकाशचक्षुर्महीधरेन्द्रंतमुवाचवाक्यम्॥6.74.65॥<br>
किमेतदेवंसुविनिश्चितंतेयद्राघवेनासिकृतानुकम्पः।<br>
पश्याद्यमद्बाहुबलाभिभूतोविकीर्णमात्मानमथोनगेन्द्र॥6.74.66॥<br>
सतस्यशृङ्गंसनगंसनागंसकाञ्चनंधातुसहस्रजुष्टम्।<br>
विकीर्णकूटज्वलिताग्रसानुंप्रगृह्यवेगात्सहसोन्ममाथ॥6.74.67॥<br>
सतंसमुत्पाट्यखमुत्पपातवित्रास्यलोकान्ससुरासुरेन्द्रान्।<br>
संस्तूयमानःखचरैरनेकैर्जगामवैगाद्गरुडोग्रवेगः॥6.74.68॥<br>
सभास्कराध्वानमनुप्रपन्नस्तंभास्कराभंशिखरंप्रगृह्य।<br>
बभौतदाभास्करसन्निकाशोरवेःसमीपेप्रतिभास्कराभः॥6.74.69॥<br>
सतेनशैलेनभृशंरराजशैलोपमोगन्धवहात्मजस्तु।<br>
सहस्रधारेणसपावकेनचक्रेणखेविष्णुरिवार्पितेन॥6.74.70॥<br>
तंवानराःप्रेक्ष्यविनेदुरुच्चैःसतानपिप्रेक्ष्यमुदाननाद।<br>
तेषांसमुद्घुष्टरवंनिशम्यलङ्कालयाभीमतरंविनेदुः॥6.74.71॥<br>
ततोमहात्मानिपपाततस्मिन्शैलोत्तमेवानरसैन्यमध्ये।<br>
हर्युत्तमेभ्यःशिरसाऽभिवाद्यविभीषणंतत्रससस्वजेच॥6.74.72॥<br>
तावप्युभौमानुषराजपुत्रौतंगन्धमाघ्रायमहौषधीनाम्।<br>
बभूवतुस्तत्रतदाविशल्यावुत्तस्थुरन्येचहरिप्रवीराः॥6.74.73॥<br>
सर्वेविशल्याविरुजःक्षणेनहरिप्रवीरानिहताश्चयेस्युः।<br>
गन्धेनतासांप्रवरौषधीनांसुप्तानिशान्तेष्विवसम्प्रबुद्धाः॥6.74.74॥<br>
यदाप्रभृतिलङ्कायांयुद्ध्यन्तेकपिराक्षसाः।<br>
तदाप्रभृतिमानार्थमाज्ञयारावणस्यच॥6.74.75॥<br>
येहन्यन्तेरणेतत्रराक्षसाःकपिकुञ्जरैः।<br>
हताहतास्तुक्षिप्यन्तेसर्वएवतुसागरे॥6.74.76॥<br>
ततोहरिर्गन्धवहात्मजस्तुतमोषधीशैलमुदग्रवीर्यः।<br>
निनायवेगाद्धिमवन्तमेवपुनश्चरामेणसमाजगाम॥6.74.77॥</div></div><script>ac.playbackRate=0.5</script></body>
</html>