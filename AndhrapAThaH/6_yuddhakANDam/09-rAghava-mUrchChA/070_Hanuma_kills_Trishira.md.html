<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-070-Hanuma_kills_Trishira_0.mp3" type="audio/mpeg"></audio><br>
<br>
नरान्तकंहतंदृष्ट्वाचुक्रुशुर्नैर्ऋतर्षभाः।<br>
देवान्तकस्त्रिमूर्धाचपौलस्त्यश्चमहोदरः॥6.70.1॥<br>
आरूढोमेघसङ्काशंवारणेन्द्रंमहोदरः।<br>
वालिपुत्रंमहावीर्यमभिदुद्राववीर्यवान्॥6.70.2॥<br>
भ्रातृव्यसनसन्तप्तस्तथादेवान्तकोबली।<br>
आदायपरिघंदीप्तमङ्गदंसमभिद्रवत्॥6.70.3॥<br>
रथमादित्यसङ्काशंयुक्तंपरमवाजिभिः।<br>
आस्थायत्रिशिरावीरोवालिपुत्रमथाभ्ययात्॥6.70.4॥<br>
सत्रिभिर्देवदर्पघ्नैर्नैर्ऋतेन्द्रैरभिद्रुतः।<br>
वृक्षमुत्पाटयामासमहाविटपमङ्गदः॥6.70.5॥<br>
देवान्तकायतंवीरश्चिक्षेपसहसाऽङ्गदः।<br>
महावृक्षंमहाशाखंशक्रोदीप्तमिवाशनिम्॥6.70.6॥<br>
त्रिशिरास्तंप्रचिच्छेदशरैराशीविषोपमैः।<br>
सवृक्षंकृत्तमालोक्यउत्पपाततदाऽङ्गदः॥6.70.7॥<br>
सववर्षततोवृक्षान्शैलांश्चकपिकुञ्जरः।<br>
तान्प्रचिच्छेदसङ्क्रुद्धस्त्रिशिरानिशितैःशरैः॥6.70.8॥<br>
परिघाग्रेणतान्वृक्षान्बभञ्जचसुरान्तकः।<br>
त्रिशिराश्चाङ्गदंवीरमबिदुद्रावसायकैः॥6.70.9॥<br>
गजेनसमभिद्रुत्यवालिपुत्रंमहोदरः।<br>
जघानोरसिसङ्क्रुद्धस्तोमरैर्वज्रसन्निभैः॥6.70.10॥<br>
देवान्तकश्चसङ्क्रुद्धःपरिघेणतदाऽङ्गदम्।<br>
उपगम्याभिहत्याशुव्यपचक्रामवेगवान्॥6.70.11॥<br>
सत्रिभिर्नैर्ऋतश्रेष्ठैर्युगपत्समभिद्रुतः।<br>
नविव्यथेमहातेजावालिपुत्रःप्रतापवान्॥6.70.12॥<br>
सवेगवान्महावेगंकृत्वापरमदुर्जयः।<br>
तलेनभृशमुत्पत्यजघानास्यमहागजम्॥6.70.13॥<br>
तस्यतेनप्रहारेणनागराजस्यसंयुगे।<br>
पेततुर्लोचनेतस्यविननादसवारणः॥6.70.14॥<br>
विषाणंचास्यनिष्कृष्यवालिपुत्रोमहाबलः।<br>
देवान्तकमभिप्लुत्यताडयामाससंयुगे॥6.70.15॥<br>
सविह्वलितसर्वाङ्गोवातोद्धूतइवद्रुमः।<br>
लाक्षारससवर्णंचसुस्रावरुधिरंमुखात्॥6.70.16॥<br>
अथाश्वास्यमहातेजाःकृच्छ्राद्देवान्तकोबली।<br>
आविध्यपरिघंघोरमाजघानतदाऽङ्गदम्॥6.70.17॥<br>
परिघाभिहतश्चापिवानरेन्द्रात्मजस्तदा।<br>
जानुभ्यांपतितोभूमौपुनरेवोत्पपातह॥6.70.18॥<br>
तमुत्पतन्तंत्रिशिरास्त्रिभिर्बाणैरजिह्मगैः।<br>
घोरैर्हरिपतेःपुत्रंललाटेऽभिजघानह॥6.70.19॥<br>
ततोऽङ्गदंपरिक्षिप्तंत्रिभिर्नैर्ऋतपुङ्गवैः।<br>
हनुमानपिविज्ञायनीलश्चापिप्रतस्थतुः॥6.70.20॥<br>
ततश्चिक्षेपशेलाग्रंनीलस्त्रिशिरसेतदा।<br>
तद्रावणसुतोधीमान्बिभेदनिशितैःशरैः॥6.70.21॥<br>
तद्बाणशतनिर्भिन्नंविदारितशिलातलम्।<br>
सविस्फुलिङ्गंसज्वालंनिपपातगिरःशिरः॥6.70.22॥<br>
ततोजृम्भितमालोक्यहर्षाद्देवान्तकस्तदा।<br>
परिघेणाभिदुद्रावमारुतात्मजमाहवे॥6.70.23॥<br>
तमापतन्तमुत्प्लुत्यहनुमान्मारुतात्मजः।<br>
आजघानतदामूर्ध्निवज्रकल्पेनमुष्टिना॥6.70.24॥<br>
शिरसिप्रहरन्वीरस्तदावायुसुतोबली।<br>
नादेनाकम्पयच्चैवराक्षसान्समहाकपिः॥6.70.25॥<br>
समुष्टिनिष्पिष्टविकीर्णमूर्धानिर्वान्तदन्ताक्षिविलम्बिजिह्वः।<br>
देवान्तकोराक्षसराजसूनुर्गतासुरुर्व्यांसहसापपात॥6.70.26॥<br>
तस्मिन्हतेराक्षसयोधमुख्येमहाबलेसंयतिदेवशत्रौ।<br>
क्रुद्धस्त्रिमूर्धानिशिताग्रमुग्रंववर्षनीलोरसिबाणवर्षम्॥6.70.27॥<br>
महोदरस्तुसङ्क्रुद्धःकुञ्जरंपर्वतोपमम्।<br>
भूयःसमधिरुह्याशुमन्दरंरश्मिमानिव॥6.70.28॥<br>
ततोबाणमयंवर्षंनीलस्योरस्यपातयत्।<br>
गिरौवर्षंतडिच्चक्रचापवानिवतोयदः॥6.70.29॥<br>
ततःशरौघैरभिवर्ष्यमाणोविभिन्नगात्रःकपिसैन्यपालः।<br>
नीलोबभूवाथनिसृष्टगात्रोविष्टम्भितस्तेनमहाबलेन॥6.70.30॥<br>
ततस्तुनीलःप्रतिलभ्यसञ्ज्ञांशैलंसमुत्पाट्यसवृक्षषण्डम्।<br>
ततःसमुत्पत्यभृशोग्रवेगोमहोदरंतेनजघानमूर्ध्नि॥6.70.31॥<br>
ततःसशैलेन्द्रनिपातभग्नोमहोदरस्तेनमहाद्विपेन।<br>
विपोथितोभूमितलेगतासुःपपातवज्राभिहतोयथाऽद्रिः॥6.70.32॥<br>
पितृव्यंनिहतंदृष्ट्वात्रिशिराश्चापमाददे।<br>
हनुमन्तंचसङ्क्रुद्धोविव्याधनिशितैःशरैः॥6.70.33॥<br>
सवायुसूनुःकुपितश्चिक्षेपशिखरंगिरेः।<br>
त्रिशिरास्तच्छरैस्तीक्ष्णैर्बिभेदबहुधाबली॥6.70.34॥<br>
तद्व्यर्थंशिखरंदृष्ट्वाद्रुमवर्षंमहाकपिः।<br>
विससर्जरणेतस्मिन्रावणस्यसुतंप्रति॥6.70.35॥<br>
तमापन्तमाकाशेद्रुमवर्षंप्रतापवान्।<br>
त्रिशिरानिसितैर्बाणैश्चिच्छेदचननादच॥6.70.36॥<br>
ततोहनूमानुत्प्लुत्यहयांत्रिशिरसस्तदा।<br>
विददारनखैःक्रुद्धोगजेन्द्रंमृगराडिव॥6.70.37॥<br>
अथशक्तिंसमादायकालरात्रिमिवान्तकः।<br>
चिक्षेपानिलपुत्रायत्रिशिरारावणात्मजः॥6.70.38॥<br>
दिवःक्षिप्तामिवोल्कांतांशक्तिंक्षिप्तामसङ्गताम्।<br>
गृहीत्वाहरिशार्दूलोबभञ्जचननादच॥6.70.39॥<br>
तांदृष्ट्वाघोरसङ्काशांशक्तिंभग्नांहनूमता।<br>
प्रहृष्टावानरगणाविनेदुर्जलदाइव॥6.70.40॥<br>
ततःखड्गंसमुद्यम्यत्रिशिराराक्षसोत्तमः।<br>
निजघानतदाव्यूढेवायुपुत्रस्यवक्षसि॥6.70.41॥<br>
खड्गप्रहाराभिहतोहनूमान्मारुतात्मजः।<br>
आजघानत्रिशिरसंतलेनोरसिवीर्यवान्॥6.70.42॥<br>
सतलाभिहतस्तेनस्रस्तहस्तायुधोभुवि।<br>
निपपातमहातेजास्त्रिशिरास्त्यक्तचेतनः॥6.70.43॥<br>
सतस्यपततःखड्गंसमाच्छिद्यमहाकपिः।<br>
ननादगिरिसङ्काशस्त्रासयन्सर्वनैर्ऋतान्॥6.70.44॥<br>
अमृष्यमाणस्तंघोषमुत्पपातनिशाचरः।<br>
उत्पत्यचहमूमन्तंताडयामासमुष्टिना॥6.70.45॥<br>
तेनमुष्टिप्रहारेणसञ्चुकोपमहाकपिः।<br>
कुपितश्चनिजग्राहकिरीटेराक्षसर्षभम्॥6.70.46॥<br>
सतस्यशीर्षाण्यसिनाशितेनकिरीटजुष्टानिसकुण्डलानि।<br>
क्रुद्धःप्रचिच्छेदसुतोऽनिलस्यत्वष्टुःसुतस्येवशिरांसिशक्रः॥6.70.47॥<br>
तान्यायताक्षाण्यगसन्निभानिप्रदीप्तवैश्वानरलोचनानि।<br>
पेतुःशिरांसीन्द्ररिपोर्धरण्यांज्योतींषिमुक्तानियथाऽर्कमार्गात्॥6.70.48॥<br>
तस्मिन्हतेदेवरिपौत्रिशीर्षेहनूमताशक्रपराक्रमेण।<br>
नेदुःप्लवङ्गाःप्रचचालभूमीरक्षांस्यथोदुद्रुविरेसमन्तात्॥6.70.49॥<br>
हतंत्रिशिरसंदृष्ट्वातथैवचमहोदरम्।<br>
हतौप्रेक्ष्यदुराधर्षौदेवान्तकनरान्तकौ॥6.70.50॥<br>
चुकोपपरमामर्षीमत्तोराक्षसपुङ्गवः।<br>
जग्राहार्चिष्मतींघोरांगदांसर्वायसींशुभाम्॥6.70.51॥<br>
हेमपट्टपरिक्षिप्तांमांसशोणितफेनिलाम्।<br>
विराजमानांवपुषाशत्रुशोणितरञ्जिताम्॥6.70.52॥<br>
तेजसासम्प्रदीप्ताग्रांरक्तमाल्याविभूषिताम्।<br>
ऐरावतमहापद्मसार्वभौमभयावहाम्॥6.70.53॥<br>
गदामादायसङ्क्रुद्धोमत्तोराक्षसपुङ्गवः।<br>
हरीन्समभिदुद्रावयुगान्ताग्निरिवज्वलन्॥6.70.54॥<br>
अथर्षभःसमुत्पत्यवानरोरावणानुजम्।<br>
मत्तानीकमुपागम्यतस्थौतस्याग्रतोबली॥6.70.55॥<br>
तंपुरस्तात्स्थितंदृष्ट्वावानरंपर्वतोपमम्।<br>
आजघानोरसिक्रुद्धोगदयावज्रकल्पया॥6.70.56॥<br>
सतयाऽभिहतस्तेनगदयावानरर्षभः।<br>
भिन्नवक्षाःसमाधूतःसुस्त्रावरुधिरंबहु॥6.70.57॥<br>
ससम्प्राप्यचिरात्सञ्ज्ञामृषभोवानरर्षभः।<br>
अबिदुद्राववेगेनगदांतस्यमहात्मनः॥6.70.58॥<br>
गृहीत्वातांगदांभीमामाविध्यचपुनःपुनः।<br>
मत्तानीकंमहात्मानंजघानरणमूर्धनि॥6.70.59॥<br>
सस्वयागदयाभग्नोविशीर्णदशनेक्षणः।<br>
निपपातततोमत्तोवज्राहतइवाचलः॥6.70.60॥<br>
विशीर्णनयनेभूमौगतसत्त्वेगतायुषि।<br>
पतितेराक्षसेतस्मिन्विद्रुतंराक्षसंबलम्॥6.70.61॥<br>
तस्मिन्हतेभ्रातरिरावणस्यतन्नैर्ऋतानांबलमर्णवाभम्।<br>
त्यक्तायुधंकेवलजीवितार्थंदुद्रावभिन्नार्णवसन्निकाशम्॥6.70.62॥<script>ac.playbackRate=0.5</script>