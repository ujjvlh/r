<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-068-Ravana_s_grief_over_the_deaths__0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
कुम्भकर्णंहतंदृष्ट्वाराघवेणमहात्मना।<br>
राक्षसाराक्षसेन्द्रायरावणायन्यवेदयन्॥6.68.1॥<br>
राजन्सकालसङ्काशःसंयुक्तःकालकर्मणा।<br>
विद्राव्यवानरींसेनांभक्षयित्वाचवानरान्॥6.68.2॥<br>
प्रतपित्वामुहूर्तंचप्रशान्तोरामतेजसा।<br>
कायेनार्धप्रविष्टेनसमुद्रंभीमदर्शनम्॥6.68.3॥<br>
निकृत्तकण्ठोरुभुजोविक्षरन्रुधिरंबहु।<br>
रुद्ध्वाद्वारंशरीरेणलङ्कायाःपर्वतोपमः॥6.68.4॥<br>
कुम्भकर्णस्तवभ्राताकाकुत्स्थशरपीडितः।<br>
लगण्डभूतोविकृतोदावदग्धइवद्रुमः॥6.68.5॥<br>
तंश्रुत्वानिहतंसङ्ख्येकुम्भकर्णंमहाबलम्।<br>
रावणःशोकसन्तप्तोमुमोहचपपातच॥6.68.6॥<br>
पितृव्यंनिहतंदृष्ट्वादेवान्तकनरान्तकौ।<br>
त्रिशिराश्चातिकायश्चरुरुदुःशोकपीडिताः॥6.68.7॥<br>
भ्रातरंनिहतंदृष्ट्वारामेणाक्लिष्टकर्मणा।<br>
महोदरमहापार्श्वौशोकाक्रान्तौबभूवतुः॥6.68.8॥<br>
ततःकृच्छ्रात्समासाद्यसञ्ज्ञांराक्षसपुङ्गवः।<br>
कुम्भकर्णवधाद्दीनोविललापसरावणः॥6.68.9॥<br>
हावीररिपुदर्पघ्नकुम्भकर्णमहाबल।<br>
त्वंमांविहायवैदैवाद्यातोऽसियमसादनम्॥6.68.10॥<br>
ममशल्यमनुद्धत्यबान्धवानांमहाबल।<br>
शत्रुसैन्यंप्रताप्यैकस्त्वंमांसन्त्यज्यगच्छसि॥6.68.11॥<br>
इदानींखल्वहंनास्मियस्यमेदक्षिणोभुजः।<br>
पतितोयंसमाश्रित्यनबिभेमिसुरासुरात्॥6.68.12॥<br>
कथमेवंविधोवीरोदेवदानवदर्पहा।<br>
कालाग्निरुद्रप्रतिमोरणेरामेणवैहतः॥6.68.13॥<br>
यस्यतेवज्रनिष्पेषोनकुर्याद्व्यसनंसदा।<br>
सकथंरामबाणार्तःप्रसुप्तोऽसिमहीतले॥6.68.14॥<br>
एतेदेवगणाःसार्धमृष्टिभिर्गगनेस्थिताः।<br>
निहतंत्वांरणेदृष्ट्वानिनदन्तिप्रहर्षिताः॥6.68.15॥<br>
ध्रुवमद्यैवसंहृष्टालब्धलक्षाःप्लवङ्गमाः।<br>
आरोक्ष्यन्तिहिदुर्गाणिलङ्काद्वाराणिसर्वशः॥6.68.16॥<br>
राज्येननास्तिमेकार्यंकिंकरिष्यामिसीतया।<br>
कुम्भकर्णविहीनस्यजीवितेनास्तिमेरतिः॥6.68.17॥<br>
यद्यहंभ्रातृहन्तारंनहन्मियुधिराघवम्।<br>
ननुमेमरणंश्रेयोनचेदंव्यर्थजीवितम्॥6.68.18॥<br>
अद्यैवतंगमिष्यामिदेशंयत्रानुजोमम।<br>
नहिभ्रातॄन्समुत्सृज्यक्षणंजीवितुमुत्सहे॥6.68.19॥<br>
देवाहिमांहसिष्यन्तिदृष्ट्वापूर्वापकारिणम्।<br>
कथमिन्द्रंजयिष्यामिकुम्भकर्णहतेत्वयि॥6.68.20॥<br>
तदिदंमामनुप्राप्तंविभीषणवचःशुभम्।<br>
यदज्ञानान्मयातस्यनगृहीतंमहात्मनः॥6.68.21॥<br>
विभीषणवचोयावत्कुम्भकर्णप्रहस्तयोः।<br>
विनाशोऽयंसमुत्पन्नोमांव्रीडयतिदारुणः॥6.68.22॥<br>
तस्यायंकर्मणःप्राप्तोविपाकोममशोकदः।<br>
यन्मयाधार्मिकःश्रीमान्सनिरस्तोविभीषणः॥6.68.23॥<br>
इतिबहुविधमाकुलान्तरात्माकृपणमतीवविलप्यकुम्भकर्णम्।<br>
न्यपतदथदशाननोभृशार्तस्तमनुजमिन्द्ररिपुंहतंविदित्वा॥6.68.24॥</div></div><script>ac.playbackRate=0.5</script></body>
</html>