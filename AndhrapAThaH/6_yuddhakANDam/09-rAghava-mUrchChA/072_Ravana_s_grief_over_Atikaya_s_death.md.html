<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-072-Ravana_s_grief_over_Atikaya_s_death_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
अतिकायंहतंश्रुत्वालक्ष्मणेनमहौजसा।<br>
उद्वेगमगमद्राजावचनंचेदमब्रवीत्॥6.72.1॥<br>
धूभ्राक्षःपरमामर्षीधन्वीशस्त्रभृतांवरः।<br>
अकम्पनःप्रहस्तश्चकुम्भकर्णस्तथैवच॥6.72.2॥<br>
एतेमहाबलावीराराक्षसायुद्धकाङ्क्षिणः।<br>
जेतारःपरसैन्यानांपरैर्नित्यापराजिताः॥6.72.3॥<br>
राक्षसाःसुमहाकायानानाशस्त्रविशारदाः।<br>
अन्येचबहवःशूरामहात्मानोनिपातिताः॥6.72.4॥<br>
प्रख्यातबलवीर्येणपुत्रेणेन्द्रजितामम।<br>
यौहितौभ्रातरौवीरौबद्धौदत्तवरैःशरैः॥6.72.5॥<br>
यन्नशक्यंसुरैःसर्वैरसुरैर्वामहाबलैः।<br>
मोक्तुंतद्बन्धनंघोरंयक्षगन्धर्वकिन्नरैः॥6.72.6॥<br>
तन्नजानेप्रभावैर्वामाययामोहनेनवा।<br>
शरबन्धाद्विमुक्तौतौभ्रातरौरामलक्ष्मणौ॥6.72.7॥<br>
येयोधानिर्गताःशूराराक्षसाममशासनात्।<br>
तेसर्वेनिहतायुद्धेवानरैःसुमहाबलैः॥6.72.8॥<br>
तंनपश्याम्यहंयुद्धेयोऽद्यरामंसलक्ष्मणम्।<br>
शासयेत्सबलंवीरंससुग्रीवविभीषणम्॥6.72.9॥<br>
अहोनुबलवान्रामोमहदस्त्रबलंचवै।<br>
यस्यविक्रममासाद्यराक्षसानिधनंगताः॥6.72.10॥<br>
तंमन्येराघवंवीरंनारायणमनामयम्।<br>
तद्भयाद्धिपुरीलङ्कापिहितद्वारतोरणा॥6.72.11॥<br>
अप्रमत्तैश्चसर्वत्रगुप्तैरक्ष्यापुरीत्वियम्॥6.72.12॥<br>
अशोकवनिकायांचयत्रसीताऽभिरक्ष्यते।<br>
निष्क्रामोवाप्रवेशोवाज्ञातव्यःसर्वथैवनः॥6.72.13॥<br>
यत्रयत्रभवेद्गुल्मस्तत्रतत्रपुनःपुनः।<br>
सर्वतश्चापितिष्ठध्वंस्वैःस्वैःपरिवृताबलैः॥6.72.14॥<br>
द्रष्टव्यंचपदंतेषांवानराणांनिशाचराः।<br>
प्रदोषेवाऽर्धरात्रेवाप्रत्यूषेवापिसर्वतः॥6.72.15॥<br>
नावज्ञातत्रकर्तव्यावानरेषुकदाचन।<br>
द्विषतांबलमुद्युक्तमापतत्किंस्थितंसदा॥6.72.16॥<br>
ततस्तेराक्षसाःसर्वेश्रुत्वालङ्काधिपस्यतत्।<br>
वचनंसर्वमातिष्ठन्यथावत्तुमहाबलाः॥6.72.17॥<br>
सतान्सर्वान्समादिश्यरावणोराक्षसाधिपः।<br>
मन्युशल्यंवहन्दीनःप्रविवेशस्वमालयम्॥6.72.18॥<br>
ततःससन्दीपितकोपवह्निर्निशाचराणामधिपोमहाबलः।<br>
तदेवपुत्रव्यसनंविचिन्तयन्मुहुर्मुहुश्चैवतदाव्यनिश्वसत्॥6.72.19॥</div></div><script>ac.playbackRate=0.5+parseInt(slider.value)/200</script></body>
</html>