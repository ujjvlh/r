<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-069-Death_of_Narantaka_0.mp3" type="audio/mpeg"></audio><br>
<br>
एवंविलपमानस्यरावणस्यदुरात्मनः।<br>
श्रुत्वाशोकाभितप्तस्यत्रिशिरावाक्यमब्रवीत्॥6.69.1॥<br>
एवमेवमहावीर्योहतोनस्तातमध्यमः।<br>
नतुसत्पुरुषाराजन्विलपन्तियथाभवान्॥6.69.2॥<br>
नूनंत्रिभुवनस्यापिपर्याप्तस्त्वमसिप्रभो।<br>
सकस्मात्प्राकृतइवशोचस्यात्मानमीदृशम्॥6.69.3॥<br>
ब्रह्मदत्ताऽस्तितेशक्तिःकवचःसायकोधनुः।<br>
सहस्रखरसंयुक्तोरथोमेघस्वनोमहान्॥6.69.4॥<br>
त्वयाऽसकृद्विशस्त्रेणविशस्तादेवदानवाः।<br>
ससर्वायुधसम्पन्नोराघवंशास्तुमर्हसि॥6.69.5॥<br>
कामंतिष्ठमहाराजनिर्गमिष्याम्यहंरणम्।<br>
उद्धरिष्यामितेशत्रून्गरुडःपन्नगानिव॥6.69.6॥<br>
शम्बरोदेवराजेननरकोविष्णुनायथा।<br>
तथाऽद्यशयितारामोमयायुधिनिपातितः॥6.69.7॥<br>
श्रुत्वात्रिशिरसोवाक्यंरावणोराक्षसाधिपः।<br>
पुनर्जातमिवात्मानंमन्यतेकालचोदितः॥6.69.8॥<br>
श्रुत्वात्रिशिरसोवाक्यंदेवान्तकनरान्तकौ।<br>
अतिकायश्चतेजस्वीबभूवुर्युद्धहर्षिताः॥6.69.9॥<br>
ततोऽहमहमित्येवगर्जन्तोनैर्ऋतर्षभाः।<br>
रावणस्यसुतावीराःशक्रतुल्यपराक्रमाः॥6.69.10॥<br>
अन्तरिक्षगताःसर्वेसर्वेमायाविशारदाः।<br>
सर्वेत्रिदशदर्पघ्नाःसर्वेचरणदुर्जयाः॥6.69.11॥<br>
सर्वेसमरमासाद्यनश्रूयन्तेपराजिताः।<br>
देवैरपिसगन्धर्वैःसकिन्नरमहोरगैः॥6.69.12॥<br>
सर्वेचविदुषोवीराःसर्वेयुद्धविशारदाः।<br>
सर्वेप्रवरविज्ञानाःसर्वेलब्धवरास्तथा॥6.69.13॥<br>
सतैस्तदाभास्करतुल्यवर्चसैःसुतैर्वृतःशत्रुबलप्रमर्दनैः।<br>
रराजराजामघवान्यथाऽमरैर्वृतोमहादानवदर्पनाशनैः॥6.69.14॥<br>
सपुत्रान्सम्परिष्वज्यभूषयित्वाचभूषणैः।<br>
आशीर्भिश्चप्रशस्ताभिःप्रेषयामाससंयुगे॥6.69.15॥<br>
युद्धोन्मत्तंचमत्तंचभ्रातरौचापिरावणः।<br>
रक्षणार्थंकुमाराणांप्रेषयामाससंयुगे॥6.69.16॥<br>
तेऽभिवाद्यमहात्मानंरावणंरिपुरावणम्।<br>
कृत्वाप्रदक्षिणंचैवमहाकायाःप्रतस्थिरे॥6.69.17॥<br>
सर्वौषधीभिर्गन्धैश्चसमालभ्यमहाबलाः।<br>
निर्जग्मुर्नैर्ऋतश्रेष्ठाःषडेतेयुद्धकाङ्क्षिणः॥6.69.18॥<br>
त्रिशिराश्चातिकायश्चदेवान्तकनरान्तकौ।<br>
महोदरमहापार्श्वोनिर्जग्मुःकालचोदिताः॥6.69.19॥<br>
ततःसुदर्शनंनामनीलजीमूतसन्निभम्।<br>
ऐरावतकुलेजातमारुरोहमहोदरः॥6.69.20॥<br>
सर्वायुधसमायुक्तंतूणीभिश्चस्वलङ्कृतम्।<br>
रराजगजमास्थायसवितेवास्तमूर्धनि॥6.69.21॥<br>
हयोत्तमसमायुक्तंसर्वायुधसमाकुलम्।<br>
आरुरोहरथश्रेष्ठंत्रिशिरारावणात्मजः॥6.69.22॥<br>
त्रिशिरारथमास्थायविरराजधनुर्धरः।<br>
सविद्युदुल्कःशैलाग्रेसेन्द्रचापइवाम्बुदः॥6.69.23॥<br>
त्रिभिःकिरीटैःशुशुभेत्रिशिराःसरथोत्तमे।<br>
हिमवानिवशैलेन्द्रस्त्रिभिःकाञ्चनपर्वतैः॥6.69.24॥<br>
अतिकायोऽपितेजस्वीराक्षसेन्द्रसुतस्तदा।<br>
आरुरोहरथश्रेष्ठंश्रेष्ठःसर्वधनुष्मताम्॥6.69.25॥<br>
सुचक्राक्षंसुसंयुक्तंस्वनुकर्षंसुकूबरम्।<br>
तूणीबाणासनैर्दीप्तंप्रासासिपरिघाकुलम्॥6.69.26॥<br>
सकाञ्चनविचित्रेणमुकुटेनविराजता।<br>
भूषणैश्चबभौमेरुःकिरणैरिवभासयन्॥6.69.27॥<br>
सरराजरथेतस्मिन्राजसूनुर्महाबलः।<br>
वृतोनैर्ऋतशार्दूलैर्वज्रपाणिरिवामरैः॥6.69.28॥<br>
हयमुच्चैश्श्रवप्रख्यंश्वेतंकनकभूषणम्।<br>
मनोजवंमहाकायमारुरोहनरान्तकः॥6.69.29॥<br>
गृहीत्वाप्रासमुल्काभंविरराजनरान्तकः।<br>
शक्तिमादायतेजस्वीगुहःशिखिगतोयथा॥6.69.30॥<br>
देवान्तकःसमादायपरिघंवज्रभूषणम्।<br>
परिगृह्यगिरींदोर्भ्यांवपुर्विष्णोर्विडम्बयन्॥6.69.31॥<br>
महापार्श्वोमहाकायोगदामादायवीर्यवान्।<br>
विरराजगदापाणिःकुबेरइवसंयुगे॥6.69.32॥<br>
प्रतस्थिरेमहात्मानोबलैरप्रतिमैर्वृताः।<br>
सुराइवामरावत्याबलैरप्रतिमैर्वृताः॥6.69.33॥<br>
तान्गजैश्चतुरङ्गैश्चरथैश्चाम्बुदनिस्वनैः।<br>
अनुजग्मुर्महात्मानोराक्षसाःप्रवरायुधाः॥6.69.34॥<br>
तेविरेजुर्महात्मानःकुमाराःसूर्यवर्चसः।<br>
किरीटिनःश्रियाजुष्टाग्रहादीप्ताइवाम्बरे॥6.69.35॥<br>
प्रगृहीताबभौतेषांशस्त्राणामावलिःसिता।<br>
शारदाभ्रप्रतीकाशाहंसावलिरिवाम्बरे॥6.69.36॥<br>
मरणंवापिनिश्चित्यशत्रूणांवापराजयम्॥6.69.37॥<br>
इतिकृत्वामतिंवीरानिर्जग्मुःसंयुगार्थिनः॥6.69.38॥<br>
जगर्जुश्चप्रणेदुश्चचिक्षिपुश्चापिसायकान्।<br>
जगृहुश्चापितेवीरानिर्यान्तोयुद्धदुर्मदाः॥6.69.39॥<br>
क्ष्वेलितास्फोटनिनदैश्चचालचवसुन्धरा।<br>
रक्षसांसिंहनादैश्चपुस्फोटेवतदाऽम्बरम्॥6.69.40॥<br>
तेऽभिनिष्क्रम्यमुदिताराक्षसेन्द्रामहाबलाः।<br>
ददृशुर्वानरानीकंसमुद्यतशिलानगम्॥6.69.41॥<br>
हरयोऽपिमहात्मानोददृशुर्नैर्ऋतंबलम्।<br>
हस्त्यश्वरथसम्बाधंकिङ्किणीशतनादितम्॥6.69.42॥<br>
नीलजीमूतसङ्काशंसमुद्यतमहायुधम्।<br>
दीप्तानलपविप्रख्यैःसर्वतोनैर्ऋतैर्वृतम्॥6.69.43॥<br>
समुद्यतमहाशैलाःसम्प्रणेदुर्महाबलाः।<br>
अमृष्यमाणारक्षांसिप्रतिनर्दन्तिवानराः॥6.69.44॥<br>
ततःसमुद्घुष्टरवंनिशम्यरक्षोगणावानरयूथपानाम्।<br>
अमृष्यमाणाःपरहर्षमुग्रंमहाबलाभीमतरंविनेदुः॥6.69.45॥<br>
तेराक्षसबलंघोरंप्रविश्यहरियूथपाः।<br>
विचेरुरुद्यतैःशैलैर्नगाःशिखरिणोयथा॥6.69.46॥<br>
केचिदाकाशमाविश्यकेचिदुर्व्यांप्लवङ्गमाः।<br>
रक्षस्सैन्येषुसङ्क्रुद्धाश्चेरुर्द्रुमशिलायुधाः॥6.69.47॥<br>
द्रुमांश्चविपुलस्कन्धान्गृह्यवानरपुङ्गवाः।<br>
तद्युद्धमभवद्घोरंरक्षोवानरसङ्कुलम्॥6.69.48॥<br>
तेपादपशिलाशैलैश्चक्रुर्वृष्टिमनूपमाम्।<br>
बाणौघैर्वायमाणाश्चहरयोभीमविक्रमाः॥6.69.49॥<br>
सिंहनादान्विनेदुश्चरणेवानरराक्षसाः।<br>
शिलाभिश्चूर्णयामासुर्यातुधानान्प्लवङ्गमाः॥6.69.50॥<br>
निजघ्नुःसंयुगेक्रुद्धाःकवचाभरणावृतान्।<br>
केचिद्रथगतान्वीरान्गजवाजिगतानपि॥6.69.51॥<br>
निजघ्नुःसहसाऽऽप्लुत्ययातुधानान्प्लवङ्गमाः।<br>
शैलशृङ्गाचिताङ्गाश्चमुष्टिभिर्वान्तलोचनाः॥6.69.52॥<br>
चेरुःपेतुश्चनेदुश्चतत्रराक्षसपुङ्गवाः।<br>
राक्षसाश्चशरैस्तीक्ष्णैर्बिभिदुःकपिकुञ्जरान्॥6.69.53॥<br>
शूलमुद्गरखड्गैश्चजघ्नुःप्रासैश्चशक्तिभिः।<br>
अन्योन्यंपातयामासुःपरस्परजयैषिणः॥6.69.54॥<br>
रिपुशोणितदिग्धाङ्गास्तत्रवानरराक्षसाः।<br>
ततःशैलैश्चखड्गैश्चविसृष्टैर्हरिराक्षसैः॥6.69.55॥<br>
विकीर्णपर्वताकारैरक्षोभिररिमर्दनैः।<br>
आसीद्वसुमतीपूर्णातदायुद्धमदान्वितैः॥6.69.56॥<br>
आक्षिप्ताःक्षिप्यमाणाश्चभग्नशूलाश्चवानरैः।<br>
पुनरङ्गैस्तथाचक्रुरासन्नायुद्धमद्भुतम्॥6.69.57॥<br>
वानरान्वानरैरेवजघ्नुस्तेरजनीचराः।<br>
राक्षसान्राक्षसैरेवजघ्नुस्तेवानराअपि॥6.69.58॥<br>
आक्षिप्यचशिलास्तेषांनिजघ्नूराक्षसाहरीन्।<br>
तेषांचाच्छिद्यशस्त्राणिजघ्नूरक्षांसिवानराः॥6.69.59॥<br>
निजघ्नुःशैलशूलास्त्रैर्बिभिदुश्चपरस्परम्।<br>
सिंहनादान्विनेदुश्चरणेवानरराक्षसाः॥6.69.60॥<br>
छिन्नवर्मतनुत्राणाराक्षसावानरैर्हताः।<br>
रुधिरंप्रस्रुतास्तत्ररससारमिवद्रुमाः॥6.69.61॥<br>
रथेनचरथंचापिवारणेनैववारणम्॥6.69.62॥<br>
हयेनचहयंकेचिन्निजघ्नुर्वानरारणे।<br>
प्रहृष्टमनसःसर्वेप्रगृहीतमनःशिलाः॥6.69.63॥<br>
हरयोराक्षसान्जघ्नुर्द्रुमैश्चबहुशाखिभिः।<br>
तद्युद्धमभवद्घोरंरक्षोवानरसङ्कुलम्॥6.69.64॥<br>
क्षुरप्रैरर्धचन्द्रैश्चभल्लैश्चनिशितैःशरैः।<br>
राक्षसावानरेन्द्राणांचिच्छिदुःपादपान्शिलाः॥6.69.65॥<br>
विकीर्णैःपर्वताग्रैश्चद्रुमैश्छिन्नैश्चसंयुगे।<br>
हतैश्चकपिरक्षोबिर्दुर्गमावसुधाऽभवत्॥6.69.66॥<br>
तेवानरागर्वितहृष्टचेष्टाःसङ्ग्राममासाद्यभयंविमुच्य।<br>
युद्धंतुसर्वेसहराक्षसैस्तैर्नानायुधाश्चक्रुरदीनसत्त्वाः॥6.69.67॥<br>
तस्मिन्प्रवृत्तेतुमुलेविमर्देप्रहृष्यमाणेषुवलीमुखेषु।<br>
निपात्यमानेषुचराक्षसेषुमहर्षयोदेवगणाश्चनेदुः॥6.69.68॥<br>
ततोहयंमारुततुल्यवेगमारुह्यशक्तिंनिशितांप्रगृह्य।<br>
नरान्तकोवानरराजसैन्यंमहार्णवंमीनइवाविवेश॥6.69.69॥<br>
सवानरान्सप्तशतानिवीरःप्रासेनदीप्तेनविनिर्बिभेद।<br>
एकक्षणेनेन्द्ररिपुर्महात्माजघानसैन्यंहरिपुङ्गवानाम्॥6.69.70॥<br>
ददृशुश्चमहात्मानंहयपृष्ठेप्रतिष्ठितम्।<br>
चरन्तंहरिसैन्येषुविद्याधरमहर्षयः॥6.69.71॥<br>
सतस्यददृशोमार्गोमांसशोणितकर्दमः।<br>
पतितैःपर्वताकारैर्वानरैरभिसंवृतः॥6.69.72॥<br>
यावद्विक्रमितुंबुद्धिंचक्रुःप्लवगपुङ्गवाः।<br>
तावदेतानतिक्रम्यनिर्बिभेदनरान्तकः॥6.69.73॥<br>
ज्वलन्तंप्रासमुद्यम्यसङ्ग्रामाग्रेनरान्तकः।<br>
ददाहहरिसैन्यानिवनानीवविभावसुः॥6.69.74॥<br>
यावदुत्पाटयामासुर्वृक्षान्शैलान्वनौकसः।<br>
तावत्प्रासहताःपेतुर्वज्रकृत्ताइवाचलाः॥6.69.75॥<br>
दिक्षुसर्वासुबलवान्विचचारनरान्तकः।<br>
प्रमृद्नन्सर्वतोयुद्धेप्रावृट्कालेयथाऽनिलः॥6.69.76॥<br>
नशेकुर्धावितुंवीरानस्थातुंस्पन्दितुंभयात्।<br>
उत्पतन्तंस्थितंयान्तंसर्वान्विव्याधवीर्यवान्॥6.69.77॥<br>
एकेनान्तककल्पेनप्रासेनादित्यतेजसा।<br>
भिन्नानिहरिसैन्यानिनिपेतुर्धरणीतले॥6.69.78॥<br>
वज्रनिष्पेषसदृशंप्रासस्याभिनिपातनम्।<br>
नशेकुर्वानराःसोढुंतेविनेदुर्महास्वनम्॥6.69.79॥<br>
पततांहरिवीराणांरूपाणिप्रचकाशिरे।<br>
वज्रभिन्नाग्रकूटानांशैलानांपततामिव॥6.69.80॥<br>
येतुपूर्वंमहात्मानःकुम्भकर्णेनपातिताः।<br>
तेस्वस्थावानरश्रेष्ठाःसुग्रीवमुपतस्थिरे॥6.69.81॥<br>
विप्रेक्षमाणःसुग्रीवोददर्शहरिवाहिनीम्।<br>
नरान्तकभयत्रस्तांविद्रवन्तीमितस्ततः॥6.69.82॥<br>
विद्रुतांवाहिनींदृष्ट्वासददर्शनरान्तकम्।<br>
गृहीतप्रासमायान्तंहयपृष्ठेप्रतिष्ठितम्॥6.69.83॥<br>
अथोवाचमहातेजाःसुग्रीवोवानराधिपः।<br>
कुमारमङ्गदंवीरंशक्रतुल्यपराक्रमम्॥6.69.84॥<br>
गच्छत्वंराक्षसंवीरोयोऽसौतुरगमास्थितः।<br>
क्षोभयन्तंहरिबलंक्षिप्रंप्राणैर्वियोजय॥6.69.85॥<br>
सभर्तुर्वचनंश्रुत्वानिष्पपाताङ्गदस्ततः।<br>
अनीकान्मेघसङ्काशान्मेघानीकादिवांशुमान्॥6.69.86॥<br>
शैलसङ्घातसङ्काशोहरीणामुत्तमोऽङ्गदः।<br>
रराजाङ्गदसन्नद्धःसधातुरिवपर्वतः॥6.69.87॥<br>
निरायुधोमहातेजाःकेवलंनखदंष्ट्रवान्।<br>
नरान्तकमभिक्रम्यवालिपुत्रोऽब्रवीद्वचः॥6.69.88॥<br>
तिष्ठकिंप्राकृतैरेभिर्हरिभिस्त्वंकरिष्यसि।<br>
अस्मिन्वज्रसमस्पर्शंप्रासङ्क्षिपममोरसि॥6.69.89॥<br>
अङ्गदस्यवचःश्रुत्वाप्रचुक्रोधनरान्तकः।<br>
सन्दश्यदशनैरोष्ठंविनिश्वस्यभुजङ्गवत्॥6.69.90॥<br>
अभिगम्याङ्गदंक्रुद्धोवालिपुत्रंनरान्तकः॥6.69.91॥<br>
प्रासंसमाविध्यतदाऽङ्गदायसमुज्ज्वलन्तंसहसोत्ससर्ज।<br>
सवालिपुत्रोरसिवज्रकल्पेबभूवभग्नोन्यपतच्चभूमौ॥6.69.92॥<br>
तंप्रासमालोक्यतदाविभग्नंसुपर्णकृत्तोरगभोगकल्पम्।<br>
तलंसमुद्यम्यसवालिपुत्रस्तुरङ्गमंतस्यजघानमूर्ध्नि॥6.69.93॥<br>
निमग्नतालुःस्फुटिताक्षितारोनिष्क्रान्तजिह्वोऽचलसन्निकाशः।<br>
सतस्यवाजीनिपपातभूमौतलप्रहारेणविशीर्णमूर्धा॥6.69.94॥<br>
नरान्तकःक्रोधवशंजगामहतंतुरङ्गंपतितंनिरीक्ष्य।<br>
समुष्टिमुद्यम्यमहाप्रभावोजघानशीर्षेयुधिवालिपुत्रम्॥6.69.95॥<br>
अथाङ्गदोमुष्टिविभिन्नमूर्धासुस्रावतीव्रंरुधिरंभृशोष्णम्।<br>
मुहुर्विजज्वालमुमोहचापिसञ्ज्ञांसमासाद्यविसिष्मियेच॥6.69.96॥<br>
अथाङ्गदोवज्रसमानवेगंसंवर्त्यमुष्टिंगिरिशृङ्गकल्पम्।<br>
निपातयामासतदामहात्मानरान्तकस्योरसिवालिपुत्रः॥6.69.97॥<br>
समुष्टिनिष्पष्टविभिन्नवक्षाज्वालावमच्छोणितदिग्धगात्रः।<br>
नरान्तकोभूमितलेपपातयथाऽचलोवज्रनिपातभग्नः॥6.69.98॥<br>
अथान्तरिक्षेत्रिदशोत्तमानांवनौकसांचैवमहाप्रणादः।<br>
बभूवतस्मिन्निहतेऽग्र्यवीरेनरान्तकेवालिसुतेनसङ्ख्ये॥6.69.99॥<br>
अथाङ्गदोराममनःप्रहर्षणंसुदुष्करंतत्कृतवान्हिविक्रमम्।<br>
विसिष्मियेसोऽप्यतिवीर्यविक्रमःपुनश्चयुद्धेसबभूवहर्षितः॥6.69.100॥<script>ac.playbackRate=0.5</script>