<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-003-Rama_requests_Hanuma_to_describe_Lanka_in_detail.mp3" type="audio/mpeg"></audio><br>
<br>
सुग्रीवस्यवचःश्रुत्वाहेतुमत्परमार्थवित्।<br>
प्रतिजग्राहकाकुत्स्थोहनुमन्तमथाब्रवीत्॥6.3.1॥<br>
तपसासेतुबन्धेनसागरोच्छोषणेनवा।<br>
सर्वथासुसमर्थोऽस्मिसागरस्यास्यलङ्घने॥6.3.2॥<br>
कतिदुर्गाणिदुर्गायालङ्कायाब्रूहितानिमे।<br>
ज्ञातुमिच्छामितत्सर्वंदर्शनादिववानर॥6.3.3॥<br>
बलस्यपरिमाणंचद्वारदुर्गक्रियामपि।<br>
गुप्तिकर्मचलङ्कायांरक्षसांसदनानिच॥6.3.4॥<br>
यथासुखंयथावच्चलङ्कायामसिदृष्टवान्।<br>
सर्वमाचक्ष्वतत्त्वेनसर्वथाकुशलोह्यसि॥6.3.5॥<br>
श्रुत्वारामस्यवचनंहनूमान्मारुतात्मजः।<br>
वाक्यंवाक्यविदांश्रेष्ठोरामंपुनरथाब्रवीत्॥6.3.6॥<br>
श्रूयतांसर्वमाख्यास्येदुर्गकर्मविधानतः।<br>
गुप्तापुरीयथालङ्कारक्षिताचयथाबलैः॥6.3.7॥<br>
परांसमृद्धिंलङ्कायाःसागरस्यचभीमताम्।<br>
विभागंचबलौघस्यनिर्देशंवाहनस्यच॥6.3.8॥<br>
एवमुक्त्वाकपिश्रेष्ठःकथयामासतत्त्वतः॥6.3.9॥<br>
महतीरथसम्पूर्णारक्षोगणसमाकुला।<br>
वाजिभिश्चसुसम्पूर्णासापुरीदुर्गमापरैः॥6.3.10॥<br>
दृढबद्धकवाटानिमहापरिधवन्तिच।<br>
द्वाराणिविपुलान्यस्याश्चत्वारिसुमहान्तिच॥6.3.11॥<br>
तत्रेषूपलयन्त्राणिबलवन्तिमहान्तिच।<br>
आगतंपरसैन्यंतुतत्रतैःप्रतिहन्यते॥6.3.12॥<br>
द्वारेषुसंस्कृताभीमाःकालायसमयाःशिताः।<br>
शतशोरचितावीरैःशतघ्न्योरक्षसांगणैः॥6.3.13॥<br>
सौवर्णश्चमहांस्तस्याःप्राकारोदुष्प्रधर्षणः।<br>
मणिविद्रुमवैडूर्यमुक्ताविरचितान्तरः॥6.3.14॥<br>
सर्वतश्चमहाभीमाःशीततोयवहाःशुभाः।<br>
अगाधाग्राहवत्यश्चपरिखामीनसेविताः॥6.3.15॥<br>
द्वारेषुतासांचत्वारःसङ्क्रमाःपरमायताः।<br>
यन्त्रैरुपेताबहुभिर्महद्भिर्गृहपङ्क्तिभिः॥6.3.16॥<br>
त्रायन्तेसङ्क्रमास्तत्रपरसैन्यागमेसति।<br>
यन्त्रैस्तैरवकीर्यन्तेपरिखासुसमन्ततः॥6.3.17॥<br>
एकस्त्वकम्प्योबलवान्सङ्क्रमःसुमहादृढः।<br>
काञ्चनैर्बहुभिस्स्तम्भैर्वेदिकाभिश्चशोभितः॥6.3.18॥<br>
स्वयंप्रकृतिसम्पन्नोयुयुत्सूरामरावणः।<br>
उत्थितश्चाप्रमत्तश्चबलानामनुदर्शने॥6.3.19॥<br>
लङ्कापुनर्निरालम्बादेवदुर्गाभयावहा।<br>
नादेयंपार्वतंवान्यंकृत्रिमंचचतुर्विधम्॥6.3.20॥<br>
स्थितापारेसमुद्रस्यदूरपारस्यराघव।<br>
नौपथोऽपिचनास्त्यत्रनिरादेशश्चसर्वतः॥6.3.21॥<br>
शैलाग्रेरचितादुर्गासापूर्देवपुरोपमा।<br>
वाजिवारणसम्पूर्णालङ्कापरमदुर्जया॥6.3.22॥<br>
परिखाश्चशतघ्न्यश्चयन्त्राणिविविधानिच।<br>
शोभयन्तिपुरींलङ्कांरावणस्यदुरात्मनः॥6.3.23॥<br>
अयुतंरक्षसामत्रपूर्वद्वारंसमाश्रितम्।<br>
शूलहस्तादुराधर्षासर्वेखड्गाग्रयोधिनः॥6.3.24॥<br>
नियुतंरक्षसामत्रदक्षिणद्वारमाश्रितम्।<br>
चतुरङ्गेणसैन्येनयोधास्तत्राप्यनुत्तमाः॥6.3.25॥<br>
प्रयुतंरक्षसामत्रपश्चिमद्वारमाश्रितम्।<br>
चर्मखड्गधराःसर्वेतथासर्वास्त्रकोविदाः॥6.3.26॥<br>
न्यर्बुदंरक्षसामत्रउत्तरद्वारमाश्रितम्।<br>
रथिनश्चाश्ववाहाश्चकुलपुत्राःसुपूजिताः॥6.3.27॥<br>
शतशोऽथसहस्राणिमध्यमंस्कन्धमाश्रिताः।<br>
यातुधानादुराधर्षाःसाग्रकोटिश्चरक्षसाम्॥6.3.28॥<br>
तेमयासङ्क्रमाभग्राःपरिखाश्चावपूरिताः।<br>
दग्धाचनगरीलङ्काप्राकाराश्चावसादिताः॥6.3.29॥<br>
बलैकदेशःक्षपितोराक्षसानांमहात्मनाम्॥6.3.30॥<br>
येनकेनचमार्गेणतरामवरुणालयम्।<br>
हतेतिनगरीलङ्कावानरैरवधार्यताम्॥6.3.31॥<br>
अङ्गदोद्विविदोमैन्दोजाम्बवान्पनसोनलः।<br>
नीलःसेनापतिश्चैवबलशेषेणकिंतव॥6.3.32॥<br>
सपर्वतवनांभित्त्वासखातांसप्रतोरणाम्।<br>
सप्राकारांसभवनामानयिष्यन्तिराघव॥6.3.33॥<br>
एवमाज्ञापयक्षिप्रंबलानांसर्वसङ्ग्रहम्।<br>
मुहूर्तेनतुयुक्तेनप्रस्थानमभिरोचय॥6.3.34॥<script>ac.playbackRate=0.5</script>