<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-001-Rama_appreciates_Hanuma_and_embraces_him.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
श्रुत्वाहनुमतोवाक्यंयथावदभिभाषितम्।<br>
रामःप्रीतिसमायुक्तोवाक्यमुत्तरमब्रवीत्॥6.1.1॥<br>
कृतंहनुमताकार्यंसुमहद्भुविदुर्लभम्।<br>
मनसाऽपियदन्येननशक्यंधरणीतले॥6.1.2॥<br>
नहितंपरिपश्यामियस्तरेतमहार्णवम्।<br>
अन्यत्रगरुडाद्वायोरन्यत्रचहनूमतः॥6.1.3॥<br>
[योवीर्यबलसम्पन्नोद्विषद्भिरनिवारितः।]प्रविष्टःसत्त्वमाश्रित्यश्वसन्कोनामनिष्क्रमेत्॥6.1.4॥<br>
कोविशेत्सुदुराधर्षांराक्षसैश्चसुरक्षिताम्।<br>
योवीर्यबलसम्पन्नोनसमःस्याद्धनूमतः॥6.1.5॥<br>
भृत्यकार्यंहनुमतासुग्रीवस्यकृतंमहत्।<br>
स्वयंविधायस्वबलंसदृशंविक्रमस्यच॥6.1.6॥<br>
योहिभृत्योनियुक्तस्सन्भर्त्राकर्मणिदुष्करे।<br>
कुर्यात्तदनुरागेणतमाहुःपुरुषोत्तमम्॥6.1.7॥<br>
नियिक्तोयःपरंकार्यंनकुर्यान्नृपतेःप्रियम्।<br>
भृत्योयुक्तःसमर्थश्चतमाहुर्मध्यमंनरम्॥6.1.8॥<br>
नियुक्तोनृपतेःकार्यंनकुर्याद्यःसमाहितः।<br>
भृत्योयुक्तःसमर्थश्चतमाहुःपुरुषाधमम्॥6.1.9॥<br>
तन्नियोगेनियुक्तेनकृतंकृत्यंहनूमता।<br>
नचात्मालघुतांनीतःसुग्रीवश्चापितोषितः॥6.1.10॥<br>
अहंचरघुवंशश्चलक्ष्मणश्चमहाबलः।<br>
वैदेह्यादर्शनेनाद्यधर्मतःपरिरक्षिताः॥6.1.11॥<br>
इदंतुममदीनस्यमनोभूयःप्रकर्षति।<br>
यदिहास्यप्रियाख्यातुर्नकुर्मिसदृशंप्रियम्॥6.1.12॥<br>
एषसर्वस्वभूतस्तुपरिष्वङ्गोहनूमतः।<br>
मयाकालमिमंप्राप्यदत्तश्चास्तुमहात्मनः॥6.1.13॥<br>
इत्युक्त्वाप्रीतिहृष्टाङ्गोरामस्तंपरिषस्वजे।<br>
हनूमन्तंमहात्मानंकृतकार्यमुपागतम्॥6.1.14॥<br>
ध्यात्वापुनरुवाचेदंवचनंरघुनन्दनः।<br>
हरीणामीश्वरस्यैवसुग्रीवस्योपशृण्वतः॥6.1.15॥<br>
सर्वथासुकृतंतावत्सीतायाःपरिमार्गणम्।<br>
सागरंतुसमासाद्यपुनर्नष्टंमनोमम॥6.1.16॥<br>
कथंनामसमुद्रस्यदुष्पारस्यमहाम्भसः।<br>
हरयोदक्षिणंपारंगमिष्यन्तिसमाहिताः॥6.1.17॥<br>
यद्यप्येषतुवृत्तान्तोवैदेह्यागदितोमम।<br>
समुद्रपारगमनेहरीणांकिमिवोत्तरम्॥6.1.18॥<br>
इत्युक्त्वाशोकसम्भ्रान्तोरामःशत्रुनिबर्हणः।<br>
हनुमन्तंमहाबाहुस्ततोध्यानमुपागमत्॥6.1.19॥</div></div><script>ac.playbackRate=0.5</script></body>
</html>