<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-005-Sri_Rama_recollects_the_lotus-eyed_Seetha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सातुनीलेनविधिवत्स्वारक्षासुसमाहिता।<br>
सागरस्योत्तरेतीरेसाधुसेनानिवेशिता॥6.5.1॥<br>
मैन्दश्चद्विविदश्चोभौतत्रवानरपुङ्गवौ।<br>
विचेरतुश्चतांसेनांरक्षार्थंसर्वतोदिशम्॥6.5.2॥<br>
निविष्टायांतुसेनायांतीरेनदनदीपतेः।<br>
पार्श्वस्थंलक्ष्मणंदृष्ट्वारामोवचनमब्रवीत्॥6.5.3॥<br>
शोकश्चकिलकालेनगच्छताह्यपगच्छति।<br>
ममचापश्यतःकान्तामहन्यहनिवर्धते॥6.5.4॥<br>
नमेदुःखंप्रियादूरेनमेदुःखंहृतेतिवा।<br>
एतदेवानुशोचामिवयोऽस्याह्यतिवर्तते॥6.5.5॥<br>
वाहिवातयतःकान्तातांस्पृष्ट्वामामपिस्पृश।<br>
त्वयिमेगात्रसंस्पर्शश्चन्द्रेदृष्टिसमागमः॥6.5.6॥<br>
तन्मेदहतिगात्राणिविषंपीतमिवाशये।<br>
हानाथेतिप्रियासामांह्रियमाणायदब्रवीत्॥6.5.7॥<br>
तद्वियोगेन्धनवतातच्चिन्ताविपुलार्चिषा।<br>
रात्रिन्दिवंशरीरंमेदह्यतेमदनाग्निना॥6.5.8॥<br>
अवगाह्यार्णवंस्वप्स्येसौमित्रेभवताविना।<br>
कथञ्चित्प्रज्वलन्कामःसमासुप्तंजलेदहेत्॥6.5.9॥<br>
बह्वेतत्कामयानस्यशक्यमेतेनजीवितुम्।<br>
यदहंसाचवामोरूरेकांधरणिमाश्रितौ॥6.5.10॥<br>
केदारस्येवकेदारःसोदकस्यनिरूदकः।<br>
उपस्नेहेनजीवामिजीवन्तींयच्छृणोमिताम्॥6.5.11॥<br>
कदानुखलुसुश्रोणींशतपत्रायतेक्षणाम्।<br>
विजित्यशत्रून्द्रक्ष्यामिसीतांस्फीतामिवश्रियम्॥6.5.12॥<br>
कदानुचारुबिम्बोष्ठंतस्याःपद्ममिवाननम्।<br>
ईषदुन्नम्यपास्यामिरसायनमिवातुरः॥6.5.13॥<br>
तस्यास्तुसंहतौपीनौस्तनौतालफलोपमौ।<br>
कदानुखलुसोत्कम्पौश्लिष्यन्त्यामांभजिष्यतः॥6.5.14॥<br>
सानूनमसितापाङ्गीरक्षोमध्यगतासती।<br>
मन्नाथानाथहीनेवत्रातारंनाधिगच्छति॥6.5.15॥<br>
कथंजनकराजस्यदुहितासाममप्रिया।<br>
राक्षसीमध्यगाशेतेस्नुषादशरथस्यच॥6.5.16॥<br>
कदाऽविक्षोभ्यरक्षांसिसाविधूयोत्पतिष्यति।<br>
विधूयजलदान्नीलान्शशिरेखाशरत्स्विव॥6.5.17॥<br>
स्वभावतनुकानूनंशोकेनानशनेनच।<br>
भूयस्तनुतरासीतादेशकालविपर्ययात्॥6.5.18॥<br>
कदानुराक्षसेन्द्रस्यनिधायोरसिसायकान्।<br>
सीतांप्रत्याहरिष्यामिशोकमुत्सृज्यमानसम्॥6.5.19॥<br>
कदानुखलुमांसाध्वीसीतासुरसुतोपमा।<br>
सोत्कण्ठाकण्ठमालम्ब्यमोक्ष्यत्यानन्दजंपयः॥6.5.20॥<br>
कदाशोकमिमंघोरंमैथिलीविप्रयोगजम्।<br>
सहसाविप्रमोक्ष्यामिवासःशुक्लेतरंयथा॥6.5.21॥<br>
एवंविलपतस्तस्यतत्ररामस्यधीमतः।<br>
दिनक्षयान्मन्दरुचिर्भास्करोऽस्तमुपागमत्॥6.5.22॥<br>
आश्वासितोलक्ष्मणेनरामःसन्ध्यामुपासत॥6.5.23॥<br>
स्मरन्कमलपत्राक्षींसीतांशोकाकुलीकृतः॥6.5.24॥</div></div><script>ac.playbackRate=0.5+parseInt(slider.value)/200</script></body>
</html>