<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-002-Sugreeva_comforts_Rama.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
तंतुशोकपरिद्यूनंरामंदशरथात्मजम्।<br>
उवाचवचनंश्रीमान्सुग्रीवःशोकनाशनम्॥6.2.1॥<br>
किंत्वंसन्तप्यसेवीरयथाऽन्यःप्राकृतस्तथा।<br>
मैवंभूस्त्यजसन्तापंकृतघ्नइवसौहृदम्॥6.2.2॥<br>
सन्तापस्यचतेस्थानंनहिपश्यामिराघव।<br>
प्रवृत्तावुपलब्धायांज्ञातेचनिलयेरिपोः॥6.2.3॥<br>
मतिमाञ्छास्त्रवित्प्राज्ञःपण्डितश्चासिराघव।<br>
त्यजेमांपापिकांबुद्धिंकृतात्मेवार्थदूषणीम्॥6.2.4॥<br>
समुद्रंलङ्घयित्वातुमहानक्रसमाकुलम्।<br>
लङ्कामारोहयिष्यामोहनिष्यामश्चतेरिपुम्॥6.2.5॥<br>
निरुत्साहस्यदीनस्यशोकपर्याकुलात्मनः।<br>
सर्वथाव्यवसीदन्तिव्यसनंचाधिगच्छति॥6.2.6॥<br>
इमेशूराःसमर्थाश्चसर्वेनोहरियूथपाः।<br>
त्वत्प्रियार्थंकृतोत्साहाःप्रवेष्टुमपिपावकम्॥6.2.7॥<br>
एषांहर्षेणजानामितर्कश्चास्मिन्दृढोमम॥6.2.8॥<br>
विक्रमेणसमानेष्येसीतांहत्वायथारिपुम्।<br>
रावणंपापकर्माणंतथात्वंकर्तुमर्हसि॥6.2.9॥<br>
सेतुरत्रयथाबद्ध्येद्यथापश्येमतांपुरीम्।<br>
तस्यराक्षसराजस्यतथात्वंकुरुराघव॥6.2.10॥<br>
दृष्ट्वातांतुपुरींलङ्कांत्रिकूटशिखरेस्थिताम्।<br>
हतंचरावणंयुद्धेदर्शनादुपधारय॥6.2.11॥<br>
अबद्ध्वासागरेसेतुंघोरेतुवरुणालये।<br>
लङ्कानमर्दितुंशक्यासेन्द्रैरपिसुरासुरैः॥6.2.12॥<br>
सेतुर्बद्धःसमुद्रेचयावल्लङ्कासमीपतः।<br>
सर्वंतीर्णंचवैसैन्यंजितमित्युपधारय॥6.2.13॥<br>
इमेहिसमरेशूराहरयःकामरूपिणः॥6.2.14॥<br>
तदलंविक्लवाबुद्धीराजन्सर्वार्थनाशिनी।<br>
पुरुषस्यहिलोकेऽस्मिन्शोकःशौर्यापकर्षणः॥6.2.15॥<br>
यत्तुकार्यंमनुष्येणशौण्डीर्यमवलम्बता।<br>
अस्मिन्कालेमहाप्राज्ञसत्त्वमातिष्ठतेजसा॥6.2.16॥<br>
शूराणांहिमनुष्याणांत्वद्विधानांमहात्मनाम्।<br>
विनष्टेवाप्रनष्टेवाशोकःसर्वार्थनाशनः॥6.2.17॥<br>
त्वंतुबुद्धिमतांश्रेष्ठःसर्वशास्त्रार्थकोविदः।<br>
मद्विधैःसचिवैःसार्धमरिंजेतुमिहार्हसि॥6.2.18॥<br>
नहिपश्याम्यहंकञ्चित्त्रिषुलोकेषुराघव।<br>
गृहीतधनुषोयस्तेतिष्ठेदभिमुखोरणे॥6.2.19॥<br>
वानरेषुसमासक्तंनतेकार्यंविपत्स्यते।<br>
अचिराद्द्रक्ष्यसेसीतांतीर्त्वासागरमक्षयम्॥6.2.20॥<br>
तदलंशोकमालम्ब्यक्रोधमालम्बभूपते।<br>
निश्चेष्टाःक्षत्रियामन्दाःसर्वेचण्डस्यबिभ्यति॥6.2.21॥<br>
लङ्घनार्थंचघोरस्यसमुद्रस्यनदीपतेः।<br>
सहास्माभिरिहोपेतःसूक्ष्मबुद्धिर्विचारय॥6.2.22॥<br>
सर्वंतीर्णंचमेसैन्यंजितमित्युपधारय॥6.2.23॥<br>
इमेहिहरयःशूराःसमरेकामरूपिणः।<br>
तानरीन्विधमिष्यन्तिशिलापादपवृष्टिभिः॥6.2.24॥<br>
कथञ्चित्सन्तरिष्यामस्तेवयंवरुणालयम्।<br>
हतमित्येवतंमन्येयुद्धेसमितिनन्दन॥6.2.25॥<br>
किमुक्त्वाबहुधाचापिसर्वथाविजयीभवान्।<br>
निमित्तानिचपश्यामिमनोमेसम्प्रहृष्यति॥6.2.26॥</div></div><script>ac.playbackRate=0.5</script></body>
</html>