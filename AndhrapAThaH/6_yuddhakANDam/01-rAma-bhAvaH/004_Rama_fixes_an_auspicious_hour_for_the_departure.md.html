<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-004-Rama_fixes_an_auspicious_hour_for_the_departure_.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
श्रुत्वाहनुमतोवाक्यंयथावदनुपूर्वशः।<br>
ततोऽब्रवीन्महातेजारामःसत्यपराक्रमः॥6.4.1॥<br>
यांनिवेदयसेलङ्कांपुरींभीमस्यरक्षसः।<br>
क्षिप्रमेनांमथिष्यामिसत्यमेतद्ब्रवीमिते॥6.4.2॥<br>
अस्मिन्मुहूर्तेसुग्रीवप्रयाणमभिरोचये।<br>
युक्तोमुहूर्तोविजयःप्राप्तोमध्यंदिवाकरः॥6.4.3॥<br>
अस्मिन्मुहूर्तेविजयेप्राप्तेमध्यंदिवाकरे।<br>
सीतांहृत्वातुमेजातुक्कासौयास्यतियास्यतः॥6.4.4॥<br>
सीताश्रुत्वाऽभियानंमेआशामेष्यतिजीविते।<br>
जीवितान्तेऽमृतंस्पृष्ट्वापीत्वाविषमिवातुरः॥6.4.5॥<br>
उत्तराफल्गुनीह्यद्यश्वस्तुहस्तेनयोक्ष्यते।<br>
अभिप्रयामसुग्रीवसर्वानीकसमावृताः॥6.4.6॥<br>
निमित्तानिचधन्यानियानिप्रादुर्भवन्तिच।<br>
निहत्यरावणंसीतामानयिष्यामिजानकीम्॥6.4.7॥<br>
उपरिष्टाद्धिनयनंस्फुरमाणमिदंमम।<br>
विजयंसमनुप्राप्तंशंसतीवमनोरथम्॥6.4.8॥<br>
ततोवानरराजेनलक्ष्मणेनचपूजितः।<br>
उवाचरामोधर्मात्मापुनरप्यर्थकोविदः॥6.4.9॥<br>
अग्रेयातुबलस्यास्यनीलोमार्गमवेक्षितुम्।<br>
वृतःशतसहस्रेणवानराणांतरस्विनाम्॥6.4.10॥<br>
फलमूलवतानीलशीतकाननवारिणा।<br>
पथामधुमताचाशुसेनांसेनापतेनय॥6.4.11॥<br>
दूषयेयुर्दुरात्मनःपथिमूलफलोदकम्।<br>
राक्षसाःपरिरक्षेथास्तेभ्यस्त्वंनित्यमुद्यतः॥6.4.12॥<br>
निम्नेषुवनदुर्गेषुवनेषुचवनौकसः।<br>
अभिप्लुत्याभिपश्येयुःपरेषांनिहितंबलम्॥6.4.13॥<br>
यच्चफल्गुबलंकिञ्चित्तदत्रैवोपयुज्यताम्।<br>
एतद्धिकृत्यंघोरंनोविक्रमेणप्रयुद्ध्यताम्॥6.4.14॥<br>
सागरौघनिभंभीममग्रानीकंमहाबलाः।<br>
कपिसिंहाःप्रकर्षन्तुशतशोऽथसहस्रशः॥6.4.15॥<br>
गजश्चगिरिसङ्काशोगवयश्चमहाबलः।<br>
गवाक्षश्चाग्रतोयान्तुगवांदृप्ताइवर्षभाः॥6.4.16॥<br>
यातुवानरवाहिन्यावानरःप्लवतांवरः।<br>
पालयन्दक्षिणंपार्श्वमृषभोवानरर्षभः॥6.4.17॥<br>
गन्धहस्तीवदुर्धर्षस्तरस्वीगन्धमादनः।<br>
यातुवानरवाहिन्याःसव्यंपार्श्वमधिष्ठितः॥6.4.18॥<br>
यास्यामिबलमध्येऽहंबलैघमभिहर्षयन्।<br>
अधिरुह्यहनूमन्तमैरावतमिवेश्वरः॥6.4.19॥<br>
अङ्गदेनैषसंयातुलक्ष्मणश्चान्तकोपमः।<br>
सार्वभौमेनभूतेशोद्रविणाधिपतिर्यथा॥6.4.20॥<br>
जाम्बवांश्चसुषेणश्चवेगदर्शीचवानरः।<br>
ऋक्षराजोमहासत्त्वःकुक्षिंरक्षन्तुतेत्रयः॥6.4.21॥<br>
राघवस्यवचःश्रुत्वासुग्रीवोवाहिनीपतिः।<br>
व्यादिदेशमहावीर्यान्वानरान्वानरर्षभः॥6.4.22॥<br>
तेवानरगणाःसर्वेसमुत्पत्ययुयुत्सवः।<br>
गुहाभ्यःशिखरेभ्यश्चआशुपुप्लुविरेतदा॥6.4.23॥<br>
ततोवानरराजेनलक्ष्मणेनचपूजितः।<br>
जगामरामोधर्मात्माससैन्योदक्षिणांदिशम्॥6.4.24॥<br>
शतैःशतसहस्रैश्चकोटीभिरयुतैरपि।<br>
वारणाभैश्चहरिभिर्ययौपरिवृतस्तदा॥6.4.25॥<br>
तंयान्तमनुयातिस्ममहतीहरिवाहिनी॥6.4.26॥<br>
आप्लवन्तःप्लवन्तश्चगर्जन्तश्चप्लवङ्गमाः।<br>
क्ष्वेलन्तोनिनदन्तस्तेजग्मुर्वैदक्षिणांदिशम्॥6.4.27॥<br>
भक्षयन्तःसुगन्धीनिमधूनिचफलानिच।<br>
उद्वहन्तोमहावृक्षान्मञ्जरीपुञ्जधारिणः॥6.4.28॥<br>
अन्योन्यंसहसादृप्तानिर्वहन्तिक्षिपन्तिच।<br>
पततश्चाक्षिपन्त्यन्येपातयन्त्यपरेपरान्॥6.4.29॥<br>
रावणोनोनिहन्तव्यःसर्वेचरजनीचराः।<br>
इतिगर्जन्तिहरयोराघवस्यसमीपतः॥6.4.30॥<br>
पुरस्तादृषभोवीरोनीलःकुमुदएवच।<br>
पन्थानंशोधयन्तिस्मवानरैर्बहुभिःसह॥6.4.31॥<br>
मध्येतुराजासुग्रीवोरामोलक्ष्मणएवच।<br>
बहुभिर्बलिभिर्भूमैर्वृताःशत्रुनिबर्हणाः॥6.4.32॥<br>
हरिःशतवलिर्वीरःकोटीभिर्दशभिर्वृतः।<br>
सर्वामेकोह्यवष्टभ्यररक्षहरिवाहिनीम्॥6.4.33॥<br>
कोटीशतपरीवारःकेसरीपनसोगजः।<br>
अर्कश्चातिबलःपार्श्वमेकंतस्याभिरक्षति॥6.4.34॥<br>
सुषेणोजाम्बवांश्चैवऋक्षैश्चबहुभिर्वृतौ।<br>
सुग्रीवंपुरतःकृत्वाजघनंसंररक्षतुः॥6.4.35॥<br>
तेषांसेनापतिर्वीरोनीलोवानरपुङ्गवः।<br>
सम्पतन्पततांश्रेष्ठस्तद्बलंपर्यपालयत्॥6.4.36॥<br>
दरीमुखःप्रजङ्घश्चरम्भोऽथरभसःकपिः।<br>
सर्वतश्चययुर्वीरास्त्वरयन्तःप्लवङ्गमान्॥6.4.37॥<br>
अपश्यंस्तेगिरिश्रेष्ठंसह्यदुमलतायुतम्।<br>
सरांसिचसुफुल्लानितटाकानिवनानिच॥6.4.38॥<br>
रामस्यशासनंज्ञात्वाभीमकोपस्यभीतवत्।<br>
वर्जयन्नगराभ्याशांस्तथाजनपदानपि॥6.4.39॥<br>
सागरौघनिभंभीमंतद्वानरबलंमहत्।<br>
उत्ससर्पमहाघोषंभीमघोषइवार्णवः॥6.4.40॥<br>
तस्यदाशरथेःपार्श्वेशूरास्तेकपिकुञ्जराः।<br>
तूर्णमापुप्लुवुःसर्वेसदश्वाइवचोदिताः॥6.4.41॥<br>
कपिभ्यामुह्यमानौतौशुशुभातेनरोत्तमौ।<br>
महद्भ्यामिवसंस्पृष्टौग्रहाभ्यांचन्द्रभास्करौ॥6.4.42॥<br>
ततोवानरराजेनलक्ष्मणेनचपूजितः।<br>
जगामरामोधर्मात्माससैन्योदक्षिणांदिशम्॥6.4.43॥<br>
तमङ्गदगतोरामंलक्ष्मणःशुभयागिरा।<br>
उवाचपरिपूर्णार्थःस्मृतिमान्प्रतिभानवान्॥6.4.44॥<br>
हृतामवाप्यवैदेहींक्षिप्रंहत्वाचरावणम्।<br>
समृद्धार्थस्समृद्धार्थामयोध्यांप्रतियास्यसि॥6.4.45॥<br>
महान्तिचनिमित्तानिदिविभूमौचराघव।<br>
शुभानितवपश्यामिसर्वाण्येवार्थसिद्धये॥6.4.46॥<br>
अनुवातिशुभोवायुःसेनांमृदुहितःसुखः।<br>
पूर्णवल्गुस्वराश्चेमेप्रवदन्तिमृगद्विजाः॥6.4.47॥<br>
प्रसन्नाश्चदिशःसर्वाविमलश्चदिवाकरः।<br>
उशनाश्चप्रसन्नार्चिरनुत्वांभार्गवोगतः॥6.4.48॥<br>
ब्रह्मराशिर्विशुद्धश्चशुद्धाश्चपरमर्षमः।<br>
अर्चिष्मन्तःप्रकाशन्तेध्रुवंसर्वेप्रदक्षिणम्॥6.4.49॥<br>
त्रिशङ्कुर्विमलोभातिराजर्षिःसपुरोहितः।<br>
पितामहवरोऽस्माकमिक्ष्वाकूणांमहात्मनाम्॥6.4.50॥<br>
विमलेचप्रकाशेतेविशाखेनिरुपद्रवे।<br>
नक्षत्रवरमस्माकमिक्ष्वाकूणांमहात्मनाम्॥6.4.51॥<br>
नैर्ऋतंनैर्ऋतानांचनक्षत्रमभिपीड्यते।<br>
मूलोमूलवतास्पृष्टोधूप्यतेधूमकेतुना॥6.4.52॥<br>
सर्वंचैतद्विनाशायराक्षसानामुपस्थितम्।<br>
कालेकालगृहीतानांनक्षत्रंग्रहपीडितम्॥6.4.53॥<br>
प्रसन्नाःसुरसाश्चापोवनानिफलवन्तिच।<br>
प्रवान्त्यभ्यधिकंगन्धान्ययर्तुकुसुमाद्रुमाः॥6.4.54॥<br>
व्यूढानिकपिसैन्यानिप्रकाशन्तेऽधिकंप्रभो।<br>
देवानामिवसैन्यानिसङ्ग्रामेतारकामये॥6.4.55॥<br>
एवमार्यसमीक्ष्यैतान्प्रीतोभवितुमर्हिसि।<br>
इतिभ्रातरमाश्वास्यहृष्टःसौमित्रिरब्रवीत्॥6.4.56॥<br>
अथावृत्यमहींकृत्स्नांजगाममहतीचमूः।<br>
ऋक्षवानरशार्दूलैर्नखदंष्ट्रायुधैर्वृता॥6.4.57॥<br>
कराग्रैश्चरणाग्रैश्चवानरैरुत्थितंरजः।<br>
भीममन्तर्दधेलोकंनिवार्यसवितुःप्रभाम्॥6.4.58॥<br>
सपर्वतवनाकाशांदक्षिणांहरिवाहिनी।<br>
छादयन्तीययौभीमाद्यामिवाम्बुदसन्तीतः॥6.4.59॥<br>
उत्तरन्त्यांचसेनायांसततंबहुयोजनम्।<br>
नदीस्रोतांसिसर्वाणिसस्यन्दुर्विपरीतवत्॥6.4.60॥<br>
समान्भूमिप्रदेशांश्चवनानिफलवन्तिच।<br>
मध्येनचसमन्ताच्चतिर्यक्चाधश्चसाऽविशत्॥6.4.61॥<br>
समावृत्यमहींकृत्स्नांजगाममहतीचमूः॥6.4.62॥<br>
तेहृष्टमनसःसर्वेजग्मुर्मारुतरंहसः।<br>
हरयोराघवस्यार्थेसमारोपितविक्रमाः॥6.4.63॥<br>
हर्षवीर्यबलोद्रेकान्दर्शयन्तःपरस्परम्।<br>
यौवनोत्सेकजान्दर्पान्विविधांश्चक्रुरध्वनि॥6.4.64॥<br>
तत्रकेचिद्द्रुतंजग्मुरुत्पेतुश्चतथाऽपरे।<br>
केचित्किलकिलांचक्रुर्वानरावनगोचराः॥6.4.65॥<br>
प्रास्फोटयंश्चपुच्छानिसन्निजघ्नुःपदान्यपि।<br>
भुजान्विक्षिप्यशैलांश्चद्रुमानन्येबभञ्जिरे॥6.4.66॥<br>
आरोहन्तश्चशृङ्गाणिगिरीणांगिरिगोचराः।<br>
महानादान्विमुञ्चन्तिक्ष्वेलामन्येप्रचक्रिरे॥6.4.67॥<br>
ऊरुवेगैश्चममृदुर्लताजालान्यनेकशः।<br>
जृम्भमाणाश्चविक्रान्ताविचिक्रीडुःशिलाद्रुमैः॥6.4.68॥<br>
शतैःशतसहस्रैश्चकोटीभिश्चसहस्रशः।<br>
वानराणांतुघोराणांश्रीमत्परिवृतामही॥6.4.69॥<br>
सास्मयातिदिवारात्रंमहतीहरिवाहिनी।<br>
हृष्टाप्रमुदितासेनासुग्रीवेणाभिरक्षिता॥6.4.70॥<br>
वानरास्त्वरितंयान्तिसर्वेयुद्धाभिनन्दिनः।<br>
प्रमोक्षयिषवःसीतांमुहूर्तंक्कापिनासत॥6.4.71॥<br>
ततःपादपसम्बाधनानामृगसमायुतम्।<br>
सह्यपर्वतमासेदुर्मलयंचमहीधरम्॥6.4.72॥<br>
काननानिविचित्राणिनदीप्रस्रवणानिच।<br>
पश्यन्नतिययौरामःसह्यस्यमलयस्यच॥6.4.73॥<br>
वकुलांस्तिलकांश्चूतानशोकान्सिन्धुवारकान्।<br>
करवीरांश्चतिमिशान्भञ्जन्तिस्मप्लवङ्गमाः॥6.4.74॥<br>
अङ्कोलांश्चकरञ्जांश्चप्लक्षन्यग्रोधतिन्दुकान्।<br>
जम्बूकामलकान्नीपान्भञ्जन्तिस्मप्लवङ्गमाः॥6.4.75॥<br>
प्रस्तरेषुचरम्येषुविविधाःकाननद्रुमाः।<br>
वायुवेगप्रचलिताःपुष्पैरवकिरन्तितान्॥6.4.76॥<br>
मारुतःसुखसंस्पर्शोवातिचन्दनशीतलः।<br>
षट्पदैरनुकूजद्भिर्वनेषुमधुगन्धिषु॥6.4.77॥<br>
अधिकंशैलराजस्तुधातुभिःसुविभूषितः॥6.4.78॥<br>
धातुभ्यःप्रसृतोरेणुर्वायुवेगविघट्टितः।<br>
सुमहद्वानरानीकंछादयामाससर्वतः॥6.4.79॥<br>
गिरिप्रस्थेषुरम्येषुसर्वतःसम्प्रपुष्पिताः।<br>
केतक्यःसिन्धुवाराश्चवासन्त्यश्चमनोरमाः॥6.4.80॥<br>
माधव्योगन्धपूर्णाश्चकुन्दगुल्माश्चपुष्पिताः।<br>
चिरिबिल्वामधूकाश्चवकुलाःप्रियकास्तथा॥6.4.81॥<br>
स्फूर्जकास्तिलकाश्चैवनागवृक्षाश्चपुष्पिताः।<br>
चूताःपाटलयश्चैवकोविदाराश्चपुष्पिताः॥6.4.82॥<br>
मुचुलिन्दार्जुनाश्चैवशिंशुपाःकुटजास्तथा।<br>
धवाःशाल्मलयश्चैवरक्ताःकुरबकास्तथा॥6.4.83॥<br>
नीलाशोकाश्चवरणाअङ्कोलाःपद्मकास्तथा।<br>
प्लवमानैःप्लवङ्गैस्तुसर्वेपर्याकुलीकृताः॥6.4.84॥<br>
चक्रवाकानुचरिताःकारण्डवनिषेविताः।<br>
प्लवैःक्रौञ्चैश्चसङ्कीर्णावराहमृगसेविताः॥6.4.85॥<br>
ऋक्षैस्तरक्षुभिःसिंहैःशार्दूलैश्चभयावहैः।<br>
व्यालैश्चबहुभिर्भीमैःसेव्यमानाःसमन्ततः॥6.4.86॥<br>
पद्मैःसौगन्धिकैःफुल्लैःकुमुदैश्चोत्पलैस्तथा।<br>
वारिजैर्विविधैःपुष्पैरम्यास्तत्रजलाशयाः॥6.4.87॥<br>
तस्यसानुषुकूजन्तिनानाद्विजगणास्तथा॥6.4.88॥<br>
स्नात्वापीत्वोदकान्यत्रजलेक्रीडन्तिवानराः।<br>
अन्योन्यंप्लावयन्तिस्मशैलमारुह्यवानराः॥6.4.89॥<br>
फलान्यमृतगन्धीनिमूलानिकुसुमानिच।<br>
बुभुजुर्वानरास्तत्रपादपानांमदोत्कटाः॥6.4.90॥<br>
द्रोणमात्रप्रमाणानिलम्बमानानिवानराः।<br>
ययुःपिबन्तोहृष्टास्तेमधूनिमधुपिङ्गलाः॥6.4.91॥<br>
पादपानवभञ्जन्तोविकर्षन्तस्तथालताः।<br>
विधमन्तोगिरिवरान्प्रययुःप्लवगर्षभाः॥6.4.92॥<br>
वृक्षेभ्योऽन्येतुकपयोनर्दन्तोमधुदर्पिताः।<br>
अन्येवृक्षान्प्रपद्यन्तेप्रपतन्त्यपिचापरे॥6.4.93॥<br>
बभूववसुधातैस्तुसम्पूर्णाहरियूथपैः।<br>
यथाकलमकेदारैःपक्वैरिववसुन्धरा॥6.4.94॥<br>
महेन्द्रमथसम्प्राप्यरामोराजीवलोचनः।<br>
अध्यारोहन्महाबाहुःशिखरंद्रुमभूषितम्॥6.4.95॥<br>
ततःशिखरमारुह्यरामोदशरथात्मजः।<br>
कूर्ममीनसमाकीर्णमपश्यत्सलिलाकरम्॥6.4.96॥<br>
तेसह्यंसमतिक्रम्यमलयञ्चमहागिरिम्।<br>
आसेदुरानुपूर्व्येणसमुद्रंभीमनिस्वनम्॥6.4.97॥<br>
अवरुह्यजगामाशुवेलावनमनुत्तमम्।<br>
रामोरमयतंश्रेष्ठःससुग्रीवःसलक्ष्मणः॥6.4.98॥<br>
अथधौतोपलतलांतोयौघैःसहसोत्थितैः।<br>
वेलामासाद्यविपुलांरामोवचनमब्रवीत्॥6.4.99॥<br>
एतेवयमनुप्राप्ताःसुग्रीववरुणालयम्।<br>
इहेदानींविचिन्तासायानःपूर्वंसमुत्थिता॥6.4.100॥<br>
अतःपरमतीरोऽयंसागरःसरितांपतिः।<br>
नचायमनुपायेनशक्यस्तरितुमर्णवः॥6.4.101॥<br>
तदिहैवनिवेशोऽस्तुमन्त्रःप्रस्तूयतामिति।<br>
यथेदंवानरबलंपरंपारमवाप्नुयात्॥6.4.102॥<br>
इतीवसमहाबाहुःसीताहरणकर्शितः।<br>
रामःसागरमासाद्यवासमाज्ञापयत्तदा॥6.4.103॥<br>
सर्वाःसेनानिवेश्यन्तांवेलायांहरिपुङ्गव।<br>
सम्प्राप्तोमन्त्रकालोनःसागरस्यास्यलङ्घने॥6.4.104॥<br>
स्वांस्वांसेनांसमुत्सृज्यमाचकश्चित्कुतोव्रजेत्।<br>
गच्छन्तुवानराःशूराज्ञेयंछन्नंबलंचनः॥6.4.105॥<br>
रामस्यवचनंश्रुत्वासुग्रीवःसहलक्ष्मणः।<br>
सेनांन्यवेशयत्तीरेसागरस्यद्रुमायुते॥6.4.106॥<br>
विरराजसमीपस्थंसागरस्यचतद्बलम्।<br>
मधुपाण्डुजलःश्रीमान्द्वितीयइवसागरः॥6.4.107॥<br>
वेलावनमुपागम्यततस्तेहरिपुङ्गवाः।<br>
विनिविष्टाःपरंपारंकाङ्क्षमाणामहोदधेः॥6.4.108॥<br>
तेषांनिविशमानानांसैन्यसन्नाहनिःस्वनः।<br>
अन्तर्धायमहानादमर्णवस्यप्रशुश्रुवे॥6.4.109॥<br>
सावानराणांध्वजिनीसुग्रीवेणाभिपालिता।<br>
त्रिधानिविष्टामहतीरामस्यार्थपराऽभवत्॥6.4.110॥<br>
सामहार्णवमासाद्यहृष्टावानरवाहिनी।<br>
वायुवेगसमाधूतंपश्यमानामहार्णवम्॥6.4.111॥<br>
दूरपारमसम्बाधंरक्षोगणनिषेवितम्।<br>
पश्यन्तोवरुणावासंनिषेदुर्हरियूथपाः॥6.4.112॥<br>
चण्डनक्रग्रहंघोरंक्षपादौदिवसक्षये।<br>
हसन्तमिवफेनौघैर्नृत्यन्तमिवचोर्मिभिः॥6.4.113॥<br>
चन्द्रोदयसमुद्धूतंप्रतिचन्द्रसमाकुलम्॥6.4.114॥<br>
तदादायकरैरिन्दुर्लिम्पतीवदिगङ्गनाः॥]चण्डानिलमहाग्राहैःकीर्णंतिमितिमिङ्गिलैः॥6.4.115॥<br>
अवगाढंमहासत्त्वैर्नानाशैलसमाकुलम्।<br>
सुदुर्गंदुर्गमार्गंतमगाधमसुरालयम्॥6.4.116॥<br>
मकरैर्नागभोगैश्चविगाढावातलोलिताः।<br>
उत्पेतुश्चनिपेतुश्चप्रवृद्धाजलराशयः॥6.4.117॥<br>
अग्निचूर्णमिवाविद्धंभास्वराम्बुमहोरगम्।<br>
सुरारिविषयंघोरंपातालविषमंसदा॥6.4.118॥<br>
सागरंचाम्बरप्रख्यमम्बरंसागरोपमम्।<br>
सागरंचाम्बरंचेतिनिर्विशेषमदृश्यत॥6.4.119॥<br>
सम्पृक्तंनभसाप्यम्भःसम्पृक्तंचनभोऽम्भसा।<br>
तादृग्रूपेस्मदृश्येतेतारारत्नसमाकुले॥6.4.120॥<br>
समुत्पतितमेघस्यवीचिमालाकुलस्यच।<br>
विशेषोनद्वयोरासीत्सागरस्याम्बरस्यच॥6.4.121॥<br>
अन्योन्यमाहताःसक्ताःसस्वनुर्भीमनिस्वनाः।<br>
ऊर्मयःसिन्धुराजस्यमहाभेर्यइवाहवे॥6.4.122॥<br>
रत्नौघजलसन्नादंविषक्तमिववायुना।<br>
उत्पतन्तमिवक्रुद्धंयादोगणसमाकुलम्॥6.4.123॥<br>
ददृशुस्तेमहोत्साहावाताहतजलाशयम्।<br>
अनिलोद्धूतमाकाशेप्रवल्गन्तमिवोर्मिभिः॥6.4.124॥<br>
ततोविस्मयमापन्नाददृशुर्हरयस्तदा।<br>
भ्रान्तोर्मिजलसन्नादंप्रलोलमिवसागरम्॥6.4.125॥</div></div><script>ac.playbackRate=0.5</script></body>
</html>