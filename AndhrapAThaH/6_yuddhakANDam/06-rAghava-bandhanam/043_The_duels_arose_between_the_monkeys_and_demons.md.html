<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-043-The_duels_arose_between_the_monkeys_and_demons_0.mp3" type="audio/mpeg"></audio><br>
<br>
युद्ध्यातांतुततस्तेषांवानराणांमहात्मनाम्।<br>
रक्षसांसम्बभूवाथबलकोपःसुदारुणः॥6.43.1॥<br>
तेहयैःकाञ्चनापीडैर्ध्वजैश्चाग्निशिखोपमैः।<br>
रथैश्चादित्यसङ्काशैःकवचैश्चमनोरमैः॥6.43.2॥<br>
निर्ययूराक्षसव्याघ्रानादयन्तोदिशोदश।<br>
राक्षसाभीमकर्माणोरावणस्यजयैषिणः॥6.43.3॥<br>
वानराणामपिचमूर्बृहतीजयमिच्छताम्।<br>
अभ्यधावततांसेनांरक्षसांकामरूपिणाम्॥6.43.4॥<br>
एतस्मिन्नन्तरेतेषामन्योन्यमभिधावताम्।<br>
रक्षसांवानराणांचद्वन्द्वयुद्धमवर्तत॥6.43.5॥<br>
अङ्गदेनेन्द्रजित्सार्धंवालिपुत्रेणराक्षसः।<br>
अयुध्यतमहातेजास्त्र्यम्बकेणयथाऽन्तकः॥6.43.6॥<br>
प्रजङ्घेनचसम्पातिर्नित्यंदुर्मर्षणोरणे।<br>
जम्बुमालिनमारब्धोहनुमानपिवानरः॥6.43.7॥<br>
सङ्गतःसुमहाक्रोधोराक्षसोरावणानुजः।<br>
समरेतीक्ष्णवेगेनमित्रघ्नेनविभीषणः॥6.43.8॥<br>
तपनेनगजःसार्धंराक्षसेनमहाबलः।<br>
निकुम्भेनमहातेजानीलोऽपिसमयुद्ध्यत॥6.43.9॥<br>
वानरेन्द्रस्तुसुग्रीवःप्रघसेनसमागतः।<br>
सङ्गतःसमरेश्रीमान्विरूपाक्षेणलक्ष्मणः॥6.43.10॥<br>
आग्निकेतुश्चदुर्धर्षोरश्मिकेतुश्चराक्षसः।<br>
सुप्तघ्नोयज्ञकोपश्चरामेणसहसङ्गताः॥6.43.11॥<br>
वज्रमुष्टिस्तुमैन्देनद्विविदानशनिप्रभः।<br>
राक्षसाभ्यांसुघोराभ्यांकपिमुख्यौसमागतौ॥6.43.12॥<br>
वीरःप्रतपनोघोरोराक्षसोरणदुर्धरः।<br>
समरेतीक्ष्णवेगेननलेनसमयुद्ध्यत॥6.43.13॥<br>
धर्मस्यपुत्रोबलवान्सुषेणइतिविश्रुतः।<br>
सविद्युन्मालिनासार्धमयुध्यतमहाकपिः॥6.43.14॥<br>
वानराश्चापरेभीमाराक्षसैरपरैःसह।<br>
द्वन्द्वंसमीयुर्बहुधायुद्धायबहुभिःसह॥6.43.15॥<br>
तत्रासीत्सुमहद्युद्धंतुमुलंरोमहर्षणम्।<br>
रक्षसांवानराणांचवीराणांजयमिच्छताम्॥6.43.16॥<br>
हरिराक्षसदेहेभ्यःप्रभृताःकेशशाद्वलाः।<br>
शरीरसङ्घाटवहाःप्रसस्रुःशोणितापगाः॥6.43.17॥<br>
आजघानेन्द्रजित्क्रुद्धोवज्रेणेवशतक्रतुः।<br>
अङ्गदंगदयावीरंशत्रुसैन्यविदारणम्॥6.43.18॥<br>
तस्यकाञ्चनचित्राङ्गंरथंसाश्वंससारथिम्।<br>
जघानसमरेश्रीमानङ्गदोवेगवान्कपिः॥6.43.19॥<br>
सम्पातिस्तुत्रिभिर्बाणैःप्रजङ्घेनसमाहतः।<br>
निजघानाश्वकर्णेनप्रजङ्घंरणमूर्धनि॥6.43.20॥<br>
जम्बुमालीरथस्थस्तुरथशक्त्यामहाबलः।<br>
बिभेदसमरेक्रुद्धोहनूमन्तंस्तनान्तरे॥6.43.21॥<br>
तस्यतंरथमास्थायहनूमान्मारुतत्मजः।<br>
प्रममाथतलेनाशुसहतेनैवरक्षसा॥6.43.22॥<br>
नदन्प्रतपनोघोरोनलंसोऽप्यन्वधावत॥6.43.23॥<br>
नलःप्रतपनस्याशुपातयामासचक्षुषी।<br>
भिन्नगात्रःशरैस्तीक्ष्णैःक्षिप्रहस्तेनरक्षसा॥6.43.24॥<br>
ग्रसन्तमिवसैन्यानिप्रघसंवानराधिपः।<br>
सुग्रीवःसप्तपर्णेननिर्बिभेदजघानच॥6.43.25॥<br>
अग्निकेतुश्चदुर्धर्षोरश्मिकेतुश्चराक्षसः।<br>
सुप्तघ्नोयज्ञकोपश्चरामंनिर्बिभिदुःशरैः॥6.43.26॥<br>
तेषांचतुर्णांरामस्तुशिरांसिनिशितैःशरै।<br>
क्रुद्धश्चतुर्भिश्चिच्छेदघोरैरग्निशिखोपमैः॥6.43.27॥<br>
वज्रमुष्टिस्तुमैन्देनमुष्टिनानिहतोरणे।<br>
पपातसरथःसाश्वःपुराट्टइवभूतले॥6.43.28॥<br>
निकुम्भस्तुरणेनीलंनीलाञ्जनचयप्रभम्।<br>
निर्बिभेदशरैस्तीक्ष्णैःकरैर्मेघमिवांशुमान्॥6.43.29॥<br>
पुनःशरशतेनाथक्षिप्रहस्तोनिशाचरः।<br>
बिभेदसमरेनीलंनिकुम्भःप्रजहासच॥6.43.30॥<br>
तस्यैवरथचक्रेणनीलोविष्णुरिवाहवे।<br>
शिरश्चिच्छेदसमरेनिकुम्भस्यचसारथेः॥6.43.31॥<br>
वज्राशनिसमस्पर्शोद्विविदोऽप्यशनिप्रभम्।<br>
जघानगिरिशृङ्गेणमिषतांसर्वरक्षसाम्॥6.43.32॥<br>
द्विविदंवानरेन्द्रंतुनगयोधिनमाहवे।<br>
शरैरशनिसङ्काशैःसविव्याधाशनिप्रभः॥6.43.33॥<br>
सशरैरतिविद्धाङ्गोद्विविदःक्रोधमूर्च्छितः।<br>
सालेनसरथंसाश्वंनिजघानाशनिप्रभम्॥6.43.34॥<br>
विद्युन्मालीरथस्थस्तुशरैःकाञ्चनभूषणैः।<br>
सुषेणंताडयामासननादचमुहुर्मुहुः॥6.43.35॥<br>
तंरथस्थमथोदृष्ट्वासुषेणोवानरोत्तमः।<br>
गिरिशृङ्गेणमहतारथमाशुन्यपातयत्॥6.43.36॥<br>
लाघवेनतुसंयुक्तोविद्युन्मालीनिशाचरः।<br>
अपक्रम्यरथात्तूर्णंगदापाणिःक्षितौस्थितः॥6.43.37॥<br>
ततःक्रोधसमाविष्टःसुषेणोहरिपुङ्गवः।<br>
शिलांसुमहतींगृह्यनिशाचरमभिद्रवत्॥6.43.38॥<br>
तमापतन्तंगदयाविद्युन्मालीनिशाचरः।<br>
वक्षस्यभिजघानाशुसुषेणंहरिसत्तमम्॥6.43.39॥<br>
गदाप्रहारंतंघोरमचिन्त्यप्लवगोत्तमः।<br>
तांशिलांपातयामासतस्योरसिमहामृधे॥6.43.40॥<br>
शिलाप्रहाराभिहतोविद्युन्मालीनिशाचरः।<br>
निष्पिष्टहृदयोभूमौगतासुर्निपपातह॥6.43.41॥<br>
एवंतैर्वानरैःशूरैःशूरास्तेरजनीचराः।<br>
द्वन्द्वेविमृदितास्तत्रदैत्याइवदिवौकसैः॥6.43.42॥<br>
चक्राक्षयुगदण्डैश्चभग्नैर्धरणिसंश्रितैः\*।<br>
बभूवायोधनंघोरंगोमायुगणसङ्कुलम्\*॥6.43.43॥<br>
कबन्धानिसमुत्पेतुर्दिक्षुवानररक्षसाम्।<br>
विमर्देतुमुलेतस्मिन्देवासुररणोपमे॥6.43.44॥<br>
विदार्यमाणाहरिपुङ्गवैस्तदानिशाचराःशोणितदिग्धगात्राः।<br>
पुनःसुयुद्धंतरसासमास्थितादिवाकरस्यास्तमयाभिकाङ्क्षिणः॥6.43.45॥<script>ac.playbackRate=0.5</script>