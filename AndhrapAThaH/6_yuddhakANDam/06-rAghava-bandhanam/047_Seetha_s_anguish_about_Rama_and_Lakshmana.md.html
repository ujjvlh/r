<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-047-Seetha_s_anguish_about_Rama_and_Lakshmana_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
प्रतिप्रविष्टेलङ्कांतुकृतार्थेरावणात्मजे।<br>
राघवंपरिवार्यार्ताररक्षुर्वानरर्षभाः॥6.47.1॥<br>
गजोगवाक्षोगवयःशरभोगन्धमादनः।<br>
जाम्बवानृषभःस्कन्धोरम्भःशतवलिःपृथुः॥6.47.2॥<br>
वीक्षमाणादिशःसर्वास्तिर्यगूर्ध्वंचवानराः।<br>
तृणेष्वपिचचेष्टत्सुराक्षसाइतिमेनिरे॥6.47.3॥<br>
रावणश्चापिसंहृष्टोविसृज्येन्द्रजितंसुतम्।<br>
आजुहावततःसीतारक्षिणीराक्षसीस्तदा॥6.47.4॥<br>
राक्षस्यस्त्रिजटाचैवशासनात्समुपस्थिताः॥6.47.5॥<br>
ताउवाचततोहृष्टोराक्षसीराक्षसाधिपः॥6.47.6॥<br>
हताविन्द्रजिताऽऽख्यातवैदेह्यारामलक्ष्मणौ।<br>
पुष्पकंचसमारोप्यदर्शयध्वंहतौरणे॥6.47.7॥<br>
यदाश्रयादवष्टब्धानेयंमामुपतिष्ठति।<br>
सोऽस्याभर्त्तासहभ्रात्रानिरस्तोरणमूर्धनि॥6.47.8॥<br>
निर्विशङ्कानिरुद्विग्नानिरपेक्षाचमैथिली।<br>
मामुपस्थास्यतेसीतासर्वाभरणभूषिता॥6.47.9॥<br>
अवेक्ष्यविनिवृत्ताशाचान्यांगतिमपश्यती।<br>
निरपेक्षाविशालाक्षीमामुपस्थास्यतेस्वयम्॥6.47.10॥<br>
तस्यतद्वचनंचश्रुत्वारावणस्यदुरात्मनः।<br>
राक्षस्यस्तास्तथेत्युक्त्वाजग्मुर्वैयत्रपुष्पकम्॥6.47.11॥<br>
ततःपुष्पकमादायराक्षस्योरावणाज्ञया।<br>
अशोकवनिकास्थांतांमैथिलींसमुपानयन्॥6.47.12॥<br>
तामादायतुराक्षस्योभर्तृशोकपराजिताम्।<br>
सीतामारोपयामासुर्विमानंपुष्पकंतदा॥6.47.13॥<br>
ततःपुष्पकमारोप्यसीतांत्रिजटयासह।<br>
जग्मुर्दर्शयितुंतस्यैराक्षस्योरामलक्ष्मणौ॥6.47.14॥<br>
प्राघोषयतहृष्टश्चलङ्कायांराक्षसेश्वरः।<br>
राघवोलक्ष्मणश्चैवहताविन्द्रजितारणे॥6.47.15॥<br>
विमानेनापिसीतातुगत्वात्रिजटयासह।<br>
ददर्शवानराणांतुसर्वंसैन्यंनिपातितम्॥6.47.16॥<br>
प्रहृष्टमनसश्चापिददर्शपिशिताशनान्।<br>
वानरांश्चापिदुःखार्तान्रामलक्ष्मणपार्श्वतः॥6.47.17॥<br>
ततःसीताददर्शोभौशयानौशरतल्पयोः।<br>
लक्ष्मणंचापिरामंचविसञ्ज्ञौशरपीडितौ॥6.47.18॥<br>
विध्वस्तकवचौवीरौविप्रविद्धशरासनौ।<br>
सायकैश्छिन्नसर्वाङ्गौशरस्तम्बमयौक्षितौ॥6.47.19॥<br>
तौदृष्ट्वाभ्रातरौतत्रवीरौसापुरुषर्षभौ।<br>
शयानौपुण्डरीकाक्षौकुमाराविवपावकी॥6.47.20॥<br>
शरतल्पगतौवीरौतथाभूतौनरर्षभौ।<br>
दुःखार्तासुभृशंसीतासुचिरंविललापह॥6.47.21॥<br>
भर्तारमनवद्याङ्गीलक्ष्मणंचासितेक्षणा।<br>
प्रेक्ष्यपांसुषुवेष्टन्तौरुरोदजनकात्मजा॥6.47.22॥<br>
साबाष्पशोकाभिहतासमीक्ष्यतौभ्रातरौदेवसमप्रभावौ।<br>
वितर्कयन्तीनिधनंतयोःसादुःखान्वितावाक्यमिदंजगाद॥6.47.23॥</div></div><script>ac.playbackRate=0.5</script></body>
</html>