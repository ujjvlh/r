<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-042-Ravana_commands_his_army_to_commence_combat_0.mp3" type="audio/mpeg"></audio><br>
<br>
ततस्तेराक्षसास्तत्रगत्वारावणमन्दिरम्।<br>
न्यवेदयन्पुरींरुद्धांरामेणसहवानरैः॥6.42.1॥<br>
रुद्धांतुनगरींश्रुत्वाजातक्रोधोनिशाचरः।<br>
विधानंद्विगुणंकृत्वाप्रासादंसोऽध्यरोहत॥6.42.2॥<br>
सददर्शावृतांलङ्कांसशैलवनकाननाम्।<br>
असङ्ख्येयैर्हरिगणैःसर्वतोयुद्धकाङ्क्षिभिः॥6.42.3॥<br>
सदृष्ट्वावानरैःसर्वांवसुधांकवलीकृताम्।<br>
कथंक्षपयितव्याःस्युरितिचिन्तापरोऽभवत्॥6.42.4॥<br>
सचिन्तयित्वासुचिरंधैर्यमालम्ब्यरावणः।<br>
राघवंहरियूथांश्चददर्शायतलोचनः॥6.42.5॥<br>
राघवःसहसैन्येनमुदितोनामपुप्लुवे।<br>
लङ्कांददर्शगुप्तांवैसर्वतोराक्षसैर्वृताम्॥6.42.6॥<br>
दृष्ट्वादाशरथिर्लङ्कांचित्रध्वजपताकिनीम्।<br>
जगामसहसासीतांदूयमानेनचेतसा॥6.42.7॥<br>
अत्रसामृगशावाक्षीमत्कृतेजनकात्मजा।<br>
पीड्यतेशोकसन्तप्ताकृशास्थण्डिलशायिनी॥6.42.8॥<br>
पीड्यमानांसधर्मात्मावैदेहीमनुचिन्तयन्।<br>
क्षिप्रमाज्ञापयामासवानरान्द्विषतांवधे॥6.42.9॥<br>
एवमुक्तेतुवचनेरामेणाक्लिष्टकर्मणा।<br>
सङ्घर्षमाणाःप्लवगाःसिंहनादैरनादयन्॥6.42.10॥<br>
शिखरैर्विकिरामैनांलङ्कांमुष्टिभिरेववा।<br>
इतिस्मदधिरेसर्वेमनांसिहरियूथपाः॥6.42.11॥<br>
उद्यम्यगिरिशृङ्गाणिशिखराणिमहान्तिच।<br>
तरूंश्चोत्पाट्यविविधांस्तिष्ठन्तिहरियूथपाः॥6.42.12॥<br>
प्रेक्षतोराक्षसेन्द्रस्यतान्यनीकानिभागशः।<br>
राघवप्रियकामार्थंलङ्कामारुरुहुस्तदा॥6.42.13॥<br>
तेताम्रवक्त्राहेमाभारामार्थेत्यक्तजीविताः।<br>
लङ्कामेवाभ्यवर्तन्तसालतालशिलायुधाः॥6.42.14॥<br>
तेद्रुमैःपर्वताग्रैश्चमुष्टिभिश्चप्लवङ्गमाः।<br>
प्राकाराग्राण्यरण्यानिममन्थुस्तोरणानिच॥6.42.15॥<br>
परिखाःपूरयन्तिस्मप्रसन्नसलिलायुताः।<br>
पांसुभिःपर्वताग्रैश्चतृणैःकाष्ठैश्चवानराः॥6.42.16॥<br>
ततःसहस्रयूथाश्चकोटीयूथाश्चवानराः।<br>
कोटीशतयुताश्चान्येलङ्कामारुरुहुस्तदा॥6.42.17॥<br>
काञ्चनानिप्रमृद्नन्तस्तोरणानिप्लवङ्गमाः।<br>
कैलासशिखराभाणिगोपुराणिप्रमथ्यच॥6.42.18॥<br>
आप्लवन्तःप्लवन्तश्चगर्जन्तश्चप्लवङ्गमाः।<br>
लङ्कांतामभिधावन्तिमहावारणसन्निभाः॥6.42.19॥<br>
जयत्यतिबलोरामोलक्ष्मणश्चमहाबलः।<br>
राजाजयतिसुग्रीवोराघवेणाभिपालितः॥6.42.20॥<br>
इत्येवंघोषयन्तश्चगर्जन्तश्चप्लवङ्गमाः।<br>
अभ्यधावन्तलङ्कायाःप्राकारंकामरूपिणः॥6.42.21॥<br>
निपीड्योपनिविष्टास्तेप्राकारंहरियूथपाः।<br>
एतस्मिन्नन्तरेचक्रुःस्कन्धावारनिवेशनम्॥6.42.22॥<br>
पूर्वद्वारंतुकुमुदःकोटीभिर्दशभिर्वृतः।<br>
आवृत्यबलवांस्तस्थौहरिभिर्जितकाशिभिः॥6.42.23॥<br>
साहाय्यार्थंतुतस्यैवनिविष्टःप्रघसोहरिः।<br>
पनसश्चमहाबाहुर्वानरैर्बहुभिर्वृतः॥6.42.24॥<br>
दक्षिणंद्वारमागम्यवीरःशतवलिःकपिः।<br>
आवृत्यबलवांस्तस्थौविंशत्याकोटिभिर्वृतः॥6.42.25॥<br>
सुषेणःपश्चिमद्वारंगतस्तारापिताहरिः।<br>
आवृत्यबलवांस्तस्थौषष्टिकोटिभिरावृतः॥6.42.26॥<br>
उत्तरंद्वारमासाद्यरामःसौमित्रिणासह।<br>
आवृत्यबलवांस्तस्थौसुग्रीवश्चहरीश्वरः॥6.42.27॥<br>
गोलाङ्गूलोमहाकायोगवाक्षोभीमदर्शनः।<br>
वृतःकोट्यामहावीर्यस्तस्थौरामस्यपार्श्वतः॥6.42.28॥<br>
ऋक्षाणांभीमवेगानांधूम्रःशत्रुनिबर्हणः।<br>
वृतःकोट्यामहावीर्यस्तस्थोरामस्यपार्श्वतः॥6.42.29॥<br>
सन्नद्धस्तुमहावीर्योगदापाणिर्विभीषणः।<br>
वृतोयत्तैस्तुसचिवैस्तस्थौतत्रमहाबलः॥6.42.30॥<br>
गजोगवाक्षोगवयःशरभोगन्धमादनः।<br>
समन्तात्परिधावन्तोररक्षुर्हरिवाहिनीम्॥6.42.31॥<br>
ततःकोपपरीतात्मारावणोराक्षसेश्वरः।<br>
निर्याणंसर्वसैन्यानांद्रुतमाज्ञापयत्तदा॥6.42.32॥<br>
एतच्छुत्वाततोवाक्यंरावणस्यमुखोद्गतम्।<br>
सहसाभीमनिर्घोषमुद्घुष्टंरजनीचरैः॥6.42.33॥<br>
ततःप्रचोदिताभेर्यश्चन्द्रपाण्डरपुष्कराः।<br>
हेमकोणाहताभीमाराक्षसानांसमन्ततः॥6.42.34॥<br>
विनेदुश्चमहाघोषाःशङ्खाःशतसहस्रशः।<br>
राक्षसानांसुघोराणांमुखमारुतपूरिताः॥6.42.35॥<br>
तेबभुःशुभनीलाङ्गाःसशङ्कारजनीचराः।<br>
विद्युन्मण्डलसन्नद्धाःसबलाकाइवाम्बुदाः॥6.42.36॥<br>
निष्पतन्तिततःसैन्याहृष्टारावणचोदिताः।<br>
समयेपूर्यमाणस्यवेगाइवमहोदधेः॥6.42.37॥<br>
ततोवानरसैन्येनमुक्तोनादःसमन्ततः।<br>
मलयःपूरितोयेनससानुप्रस्थकन्दरः॥6.42.38॥<br>
शङ्खदुन्दुभिसङ्घुष्टःसिंहनादस्तरस्विनाम्।<br>
पृथिवींचान्तरिक्षंचसागरंचैवनादयन्॥6.42.39॥<br>
गजानांबृंहितैःसार्धंहयानांहेषितैरपि।<br>
रथानांनेमिघोषैश्चरक्षसांवदनस्वनः॥6.42.40॥<br>
एतस्मिन्नन्तरेघोरःसङ्ग्रामःसमवर्तत।<br>
रक्षसांवानराणांचयथादेवासुरेपुरा॥6.42.41॥<br>
तेगदाभिःप्रदीप्ताभिःशक्तिशूलपरश्वधैः।<br>
निजघ्नुर्वानरान्घोराःकथयन्तःस्वविक्रमान्॥6.42.42॥<br>
जयत्यतिबलोरामोलक्ष्मणश्चमहाबलः]राजाजयतिसुग्रीवइतिशब्दोमहानभूत्॥6.42.43॥<br>
तथावृक्षैर्महाकायाःपर्वताग्रैश्चवानराः।<br>
निजघ्नुस्तानिरक्षांसिनखैर्दन्तैश्चवेगिताः॥6.42.44॥<br>
राक्षसास्त्वपरेभीमाःप्राकारस्थामहीगतान्।<br>
भिन्दिपालैश्चखड्गैश्चशूलैश्चैवव्यदारयन्॥6.42.45॥<br>
वानराश्चापिसङ्क्रुद्धाःप्राकारस्थान्महीगताः।<br>
राक्षसान्पातयामासुःसमाप्लुत्यप्लवङ्गमाः॥6.42.46॥<br>
ससम्प्रहारस्तुमुलोमांसशोणितकर्दमः।<br>
रक्षसांवानराणांचसम्बभूवाद्भुतोपमः॥6.42.47॥<script>ac.playbackRate=0.5</script>