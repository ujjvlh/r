<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-049-Vibhishana_approaches_Rama_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
घोरेणशरबन्धेनबद्धौदशरथात्मजौ।<br>
निश्वसन्तौयथानागौशयानौरुधिरोक्षितौ॥6.49.1॥<br>
सर्वेतेवानरश्रेष्ठाःससुग्रीवामहाबलाः।<br>
परिवार्यमहात्मानौतस्थुःशोकपरिप्लुताः॥6.49.2॥<br>
एतस्मिन्नन्तरेरामःप्रत्यबुध्यतवीर्यवान्।<br>
स्थिरत्वात्सत्त्वयोगाच्चशरैःसन्दानितोऽपिसन्॥6.49.3॥<br>
ततोदृष्ट्वासरुधिरंविषण्णंगाढमर्पितम्।<br>
भ्रातरंदीनवदनंपर्यदेवयदातुरः॥6.49.4॥<br>
किंनुमेसीतयाकार्यंकिंकार्यंजीवितेनवा।<br>
शयानंयोऽद्यपश्यामिभ्रातरंयुधिनिर्जितम्॥6.49.5॥<br>
शक्यासीतासमानारीमर्त्यलोकेविचिन्वता।<br>
नलक्ष्मणसमोभ्रातासचिवःसाम्परायिकः॥6.49.6॥<br>
परित्यक्ष्याम्यहंप्राणंवानराणांतुपश्यताम्।<br>
यदिपञ्चत्वमापन्नःसुमित्रानन्दवर्धनः॥6.49.7॥<br>
किंनुवक्ष्यामिकौसल्यांमातरंकिंनुकैकयीम्।<br>
कथमम्भांसुमित्रांचपुत्रदर्शनलालसाम्॥6.49.8॥<br>
विवत्सांवेपमानांचक्रोशन्तींकुररीमिव।<br>
कथमाश्वासयिष्यामियदायास्यामितंविना॥6.49.9॥<br>
कथंवक्ष्यामिशत्रुघ्नंभरतंचयशस्विनम्॥6.49.10॥<br>
मयासहवनंयातोविनातेनगतःपुनः।<br>
उपालम्भंनशक्ष्यामिसोढुंबतसुमित्रया॥6.49.11॥<br>
इहैवदेहंत्यक्ष्यामिनहिजीवितुमुत्सहे॥6.49.12॥<br>
धिङ्मांदुष्कृतकर्माणमनार्यंयत्कृतेह्यसौ।<br>
लक्ष्मणःपतितःशेतेशरतल्पेगतासुवत्॥6.49.13॥<br>
त्वंनित्यंसविषण्णंमामाश्वासयसिलक्ष्मण।<br>
गतासुर्नाद्यशक्नोषिमामार्तमभिभाषितुम्॥6.49.14॥<br>
येनाद्यनिहतायुद्धेराक्षसाविनिपातिताः।<br>
तस्यमेवक्षितौवीरःसशेतेनिहतःपरैः॥6.49.15॥<br>
शयानःशरतल्पेऽस्मिन्स्वशोणितपरिप्लुतः।<br>
शरजालैश्चितोभातिभास्करोऽस्तमिवव्रजन्॥6.49.16॥<br>
बाणाभिहतमर्मत्वान्नशक्नोत्यभिभाषितुम्।<br>
रुजाचाब्रुवतोऽप्यस्यदृष्टिरागेणसूच्यते॥6.49.17॥<br>
यथैवमांवनंयान्तमनुयातोमहाद्युतिः।<br>
अहमप्यनुयास्यामितथैवैनंयमक्षयम्॥6.49.18॥<br>
इष्टबन्धुजनोनित्यंमांचनित्यमनुव्रतः।<br>
इमामद्यगतोऽवस्थांममानार्यस्यदुर्नयैः॥6.49.19॥<br>
सुरुष्टेनापिवीरेणलक्ष्मणेननसंस्मरे।<br>
परुषंविप्रियंवापिश्रावितंतुकदाचन॥6.49.20॥<br>
विससर्जैकवेगेनपञ्चबाणशतानियः।<br>
इष्वस्त्रेष्वधिकस्तस्मात्कार्तवीर्याच्चलक्ष्मणः॥6.49.21॥<br>
अस्त्रैरस्त्राणियोहन्याच्छक्रस्यापिमहात्मनः।<br>
सोऽयमुर्व्यांहतःशेतेमहार्हशयनोचितः॥6.49.22॥<br>
यन्मयानकृतोराजाराक्षसानांविभीषणः।<br>
तच्चमिथ्याप्रलप्तंमांप्रधक्ष्यतिनसंशयः॥6.49.23॥<br>
अस्मिन्मुहूर्तेसुग्रीवप्रतियातुमितोऽर्हसि।<br>
मत्वाहीनंमयाराजन्रावणोऽभिद्रवेद्बली॥6.49.24॥<br>
अङ्गदंतुपुरस्कृत्यससैन्यःससुहृज्जनः।<br>
सागरंतरसुग्रीवनीलेनचनलेनच॥6.49.25॥<br>
कृतंहनुमताकार्यंयदन्यैर्दुष्करंरणे।<br>
ऋक्षराजेनतुष्यामिगोलाङ्गूलाधिपेनच॥6.49.26॥<br>
अङ्गदेनकृतंकर्ममैन्देनद्विविदेनच।<br>
युद्धंकेसरिणासङ्ख्येघोरंसम्पातिनाकृतम्॥6.49.27॥<br>
अन्यैश्चहरिभिर्युद्धंमदर्थेत्यक्तजीवितैः।<br>
नचातिक्रमितुंशक्यंदैवंसुग्रीवमानुषैः॥6.49.28॥<br>
यत्तुशक्यंवयस्येनसुहृदाचपरन्तप।<br>
कृतंसुग्रीवतत्सर्वंभवताधर्मभीरुणा॥6.49.29॥<br>
मित्रकार्यंकृतमिदंभवद्भिर्वानरर्षभाः।<br>
अनुज्ञातामयासर्वेयथेष्टंगन्तुमर्हथ॥6.49.30॥<br>
शुश्रुवस्तस्यतेसर्वेवानराःपरिदेवनम्।<br>
वर्तयाञ्चकुरश्रूणिनेत्रैःकृष्णेतरेक्षणाः॥6.49.31॥<br>
ततःसर्वाण्यनीकानिस्थापयित्वाविभीषणः।<br>
आजगामगदापाणिस्त्वरितोयत्रराघवः॥6.49.32॥<br>
तंदृष्ट्वात्वरितंयान्तंनीलाञ्जनचयोपमम्।<br>
वानरादुद्रुवुःसर्वेमन्यमानास्तुरावणिम्*॥6.49.33॥</div></div><script>ac.playbackRate=0.5</script></body>
</html>