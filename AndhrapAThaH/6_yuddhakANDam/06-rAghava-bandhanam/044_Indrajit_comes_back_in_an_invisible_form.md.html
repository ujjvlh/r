<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-044-Indrajit_comes_back_in_an_invisible_form_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
युद्ध्यतामेवतेषांतुतदावानररक्षसाम्।<br>
रविरस्तंगतोरात्रिःप्रवृत्ताप्राणहारिणी॥6.44.1॥<br>
अन्योन्यंबद्धवैराणांघोराणांजयमिच्छताम्।<br>
सम्प्रवृत्तंनिशायुद्धंतदावानररक्षसाम्॥6.44.2॥<br>
राक्षसोऽसीतिहरयोहरिश्चासीतिराक्षसाः।<br>
अन्योन्यंसमरेजघ्नुस्तस्मिंस्तमसिदारुणे॥6.44.3॥<br>
जहिदारयचैहीतिकथंविद्रवसीतिच।<br>
एवंसुतुमुलःशब्दस्तस्मिंस्तमसिशुश्रुवे॥6.44.4॥<br>
कालाःकाञ्चनसन्नाहास्तस्मिंस्तमसिराक्षसाः।<br>
सम्प्रादृश्यन्तशैलेन्द्रादीप्तौषधिवनाइव॥6.44.5॥<br>
तस्मिंस्तमसिदुष्पारेराक्षसाःक्रोधमूर्च्छिताः।<br>
परिपेतुर्महावेगाभक्षयन्तःप्लवङ्गमान्॥6.44.6॥<br>
तेहयान्काञ्चनापीडान्ध्वजांश्चाग्निशिखोपमान्।<br>
आप्लुत्यदशनैस्तीक्ष्णैर्भीमकोपाव्यदारयन्॥6.44.7॥<br>
कुञ्जरान्कुञ्जरारोहान्पताकाध्वजिनोस्थान्।<br>
चकर्षुश्चददंशुश्चदशनैःक्रोधमूर्च्छिताः॥6.44.8॥<br>
लक्ष्मणश्चापिरामश्चशरैराशीविषोपमैः।<br>
दृश्यादृश्यानिरक्षांसिप्रवराणिनिजघ्नतुः॥6.44.9॥<br>
तुरङ्गखुरविध्वस्तंरथनेमिसमुत्थितम्।<br>
रुरोधकर्णनेत्राणियुद्ध्यतांधरणीरजः॥6.44.10॥<br>
वर्तमानेमहाघोरेसङ्ग्रामेरोमहर्षणे।<br>
रुधिरोदामहाघोरानद्यस्तत्रप्रसुस्रुवुः॥6.44.11॥<br>
शङ्खवेणुस्वनोन्मिश्रःसम्बभूवाद्भुतोपमः।<br>
[विमर्देतुमुलेतस्मिन्देवासुररणोपमे।]॥6.44.12॥<br>
हतानांस्तनमानानांराक्षसानांचनिस्वनः।<br>
शस्तानांवानराणांचसम्बभूवातिदारुणः॥6.44.13॥<br>
हतैर्वानरवीरैश्चशक्तिशूलपरश्वधैः।<br>
निहतैःपर्वताग्रैश्चराक्षसैःकामरूपिभिः॥6.44.14॥<br>
शस्त्रपुष्पोपहाराचतत्रासीद्युद्धमेदिनी।<br>
दुर्ज्ञेयादुर्निवेशाचशोणितास्रावकर्दमा॥6.44.15॥<br>
साबभूवनिशाघोराहरिराक्षसहारिणी।<br>
कालरात्रीवभूतानांसर्वेषांदुरतिक्रमा॥6.44.16॥<br>
ततस्तेराक्षसास्तत्रतस्मिंस्तमसिदारुणे।<br>
राममेवाभ्यवर्तन्तसंसृष्टाःशरवृष्टिभिः॥6.44.17॥<br>
तेषामापततांशब्दःक्रुद्धानामपिगर्जताम्।<br>
उद्वर्तइवसप्तानांसमुद्राणांप्रशुश्रुवे॥6.44.18॥<br>
तेषांरामःशरैष्षङ्भिष्षड्जघाननिशाचरान्।<br>
निमेषान्तरमात्रेणशितैरग्निशिखोपमैः॥6.44.19॥<br>
यमशत्रुश्चदुर्धर्षोमहापार्श्वमहोदरौ।<br>
वज्रदंष्ट्रोमहाकायस्तौचोभौशुकसारणौ॥6.44.20॥<br>
तेतुरामेणबाणौघैःसर्वेमर्मसुताडिताः।<br>
युद्धादपसृतास्तत्रसावशेषायुषोऽभवन्॥6.44.21॥<br>
दिशश्चकारविमलाःप्रदिशश्चमहाबलः।<br>
[रामनामाङ्कितैर्बाणैर्व्याप्तंतद्रणमण्डलम्]॥6.44.22॥<br>
येत्वन्येराक्षसाभीमारामस्याभिमुखेस्थिताः।<br>
तेऽपिनष्टाःसमासाद्यपतङ्गइवपावकम्॥6.44.23॥<br>
सुवर्णपुङ्खैर्विशिखैःसम्पतद्भिःसहस्रशः।<br>
बभूवरजनीचित्राखद्योतैरिवशारदी॥6.44.24॥<br>
राक्षसानांचनिनदैर्हरीणांचापिनिस्वनैः।<br>
साबभूवनिशाघोराभूयोघोरतरातदा॥6.44.25॥<br>
तेनशब्देनमहताप्रवृद्धेनसमन्ततः।<br>
त्रिकूटःकन्दराकीर्णःप्रव्याहरदिवाचलः॥6.44.26॥<br>
गोलाङ्गूलामहाकायास्तमसातुल्यवर्चसः।<br>
सम्परिष्वज्यबाहुभ्यांभक्षयन्रजनीचरान्॥6.44.27॥<br>
अङ्गदस्तुरणेशत्रुंनिहन्तुंसमुपस्थितः।<br>
रावणिंनिजघानाशुसारथिंचहयानपि॥6.44.28॥<br>
इन्द्रजित्तुरथंत्यक्त्वाहताश्वोहतसारथिः।<br>
अङ्गदेनमहाकायस्तत्रैवान्तरधीयत॥6.44.29॥<br>
तत्कर्मवालिपुत्रस्यसर्वेदेवाःसहर्षिभिः।<br>
तुष्टुवुःपूजनार्हस्यतौचोभौरामलक्ष्मणौ॥6.44.30॥<br>
[अदृश्यःसर्वभूतानांयोऽभवद्युधिदुर्जयः।]तेनतेतंमहात्मानंतुष्टादृष्ट्वाप्रधर्षितम्॥6.44.31॥<br>
ततःप्रहृष्टाःकपयःससुग्रीवविभीषणाः।<br>
साधुसाध्वितिनेदुश्चदृष्ट्वाशत्रुंप्रधर्षितम्॥6.44.32॥<br>
इन्द्रजित्तुतदातेननिर्जितोभीमकर्मणा।<br>
संयुगेवालिपुत्रेणक्रोधंचक्रेसुदारुणम्॥6.44.33॥<br>
एतस्मिन्नन्तरेरामोवानरान्वाक्यमब्रवीत्॥6.44.34॥<br>
सर्वेभवन्तस्तिष्ठन्तुकपिराजेनसङ्गताः॥6.44.35॥<br>
भवतामर्थसिद्ध्यर्थंकालेनससमागतः।<br>
अद्यैवक्षमितव्यंमेभवन्तोविगतज्वराः॥6.44.36॥<br>
सोऽन्तर्धानगतःपापोरावणीरणकर्कशः।<br>
अदृश्योनिशितान्बाणान्मुमोचाशनिवर्चसः॥6.44.37॥<br>
सरामंलक्ष्मणंचैवघोरैर्नागमयैःशरैः।<br>
बिभेदसमरेक्रुद्धःसर्वगात्रेषुराक्षसः॥6.44.38॥<br>
अदृश्यःसर्वभूतानांकूटयोधीनिशाचरः।<br>
बबन्धशरबन्धेनभ्रातरौरामलक्ष्मणौ॥6.44.39॥<br>
तौतेनपुरुषव्याघ्रौक्रुद्धेनाशीविषैःशरैः।<br>
सहसानिहतौवीरौतदाप्रैक्षन्तवानराः॥6.44.40॥<br>
प्रकाशरूपस्तुयदानशक्तस्तौबाधितुंराक्षसराजपुत्रः।<br>
मायांप्रयोक्तुंसमुपाजगामबबन्धतौराजसुतौमहात्मा॥6.44.41॥</div></div><script>ac.playbackRate=0.5</script></body>
</html>