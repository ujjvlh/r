<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-046-Ravana_applauds_his_son_for_his_daring_act_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततोद्यांपृथिवींचैववीक्षमाणावनौकसः।<br>
ददृशुःसन्ततौबाणैर्भ्रातरौरामलक्ष्मणौ॥6.46.1॥<br>
वृष्ट्वेवोपरतेदेवेकृतकर्मणिराक्षसे।<br>
आजगामाथतंदेशंससुग्रीवोविभीषणः॥6.46.2॥<br>
नीलद्विविदमैन्दाश्चसुषेणकुमुदाङ्गदाः।<br>
तूर्णंहनुमतासार्धमन्वशोचन्तराघवौ॥6.46.3॥<br>
अचेष्टौमन्दनिश्वासौशोणितौघपरिप्लुतौ।<br>
शरजालाचितौस्तब्धौशयानौशरतल्पयोः॥6.46.4॥<br>
निश्वसन्तौयथासर्पौनिश्चेष्टौमन्दविक्रमौ।<br>
रुधिरस्रावदिग्धाङ्गौतापनीयाविवध्वजौ॥6.46.5॥<br>
तौवीरशयनेवीरौशयनौमन्दचेष्टितौ।<br>
यूथपैस्तैःपरिवृतौबाष्पव्याकुललोचनैः॥6.46.6॥<br>
राघवौपतितौदृष्ट्वाशरजालसमावृतौ।<br>
बभूवुर्व्यथिताःसर्वेवानराःसविभीषणाः॥6.46.7॥<br>
अन्तरिक्षंनिरीक्षन्तोदिशःसर्वाश्चवानराः।<br>
नचैनंमाययाच्छन्नंददृशूरावणिंरणे॥6.46.8॥<br>
ततुमायाप्रतिच्छन्नंमाययैवविभीषणः।<br>
वीक्षमाणोददर्शाथभ्रातुःपुत्रमवस्थितम्॥6.46.9॥<br>
तमप्रतिमकर्माणमप्रतिद्वन्द्वमाहवे।<br>
ददर्शान्तर्हितंवीरंवरदानाद्विभीषणः॥6.46.10॥<br>
तेजसायशसाचैवविक्रमेणचसंयुतम्॥6.46.11॥<br>
इन्द्रजित्त्वात्मनःकर्मतौशयानौसमीक्ष्यच।<br>
उवाचपरमप्रीतोहर्षयन्सर्वनैर्ऋतान्॥6.46.12॥<br>
दूषणस्यचहन्तारौखरस्यचमहाबलौ।<br>
सादितौमामकैर्बाणैर्भ्रातरौरामलक्ष्णौ॥6.46.13॥<br>
नेमौमोक्षयितुंशक्यावेतस्मादिषुबन्धनात्।<br>
सर्वैरपिसमागम्यसर्षिसङ्घैःसुरासुरैः॥6.46.14॥<br>
यत्कृतेचिन्तयानस्यशोकार्तस्यपितुर्मम।<br>
अस्पृष्ट्वाशयनंगात्रैस्त्रियामायातिशर्वरी॥6.46.15॥<br>
कृत्स्नेयंयत्कृतेलङ्कानदीवर्षास्विवाकुला।<br>
सोऽयंमूलहरोऽनर्थःसर्वेषांनिहतोमया॥6.46.16॥<br>
रामस्यलक्ष्मणस्यापिसर्वेषांचवनौकसाम्।<br>
विक्रमानिष्फलाःसर्वेयथाशरदितोयदाः॥6.46.17॥<br>
एवमुक्त्वातुतान्सर्वान्राक्षसान्परिपार्श्वतः।<br>
यूथपानपितान्सर्वांस्ताडयामासरावणिः॥6.46.18॥<br>
नीलंनवभिराहत्यमैन्दंचद्विविदंतथा।<br>
त्रिभिस्त्रिभिरमित्रघ्नस्ततापप्रवरेषुभिः॥6.46.19॥<br>
जाम्बवन्तंमहेष्वासोविद्ध्वाबाणेनवक्षसि।<br>
हनूमतोवेगवतोविससर्जशरान्दश॥6.46.20॥<br>
गवाक्षंशरभंचैवद्वावप्यमिततेजसौ।<br>
द्वाभ्यांद्वाभ्यांमहावेगोविव्याधयुधिरावणिः॥6.46.21॥<br>
गोलाङ्गूलेश्वरंचैववालिपुत्रमथाङ्गदम्।<br>
विव्याधबहुभिर्बाणैस्त्वरमाणोऽथरावणिः॥6.46.22॥<br>
तान्वानरवरान्भित्त्वाशरैरग्निशिखोपमैः।<br>
ननादबलवांस्तत्रमहासत्त्वःसरावणिः॥6.46.23॥<br>
तानर्दयित्वाबाणौघैस्त्रासयित्वाचवानरान्।<br>
प्रजहासमहाबाहुर्वचनंचेदमब्रवीत्॥6.46.24॥<br>
शरबन्धेनघोरेणमयाबद्धौचमूमुखे।<br>
सहितौभ्रातरावेतौनिशामयतराक्षसाः॥6.46.25॥<br>
एवमुक्तास्तुतेसर्वेराक्षसाःकूटयोधिनः।<br>
परंविस्मयमाजग्मुःकर्मणातेनहर्षिताः॥6.46.26॥<br>
विनेदुश्चमहानादान्सर्वतोजलदोपमाः।<br>
हतोरामइतिज्ञात्वारावणिंसमपूजयन्॥6.46.27॥<br>
निष्पन्दौतुतदादृष्ट्वातावुभौरामलक्ष्मणौ।<br>
वसुधायांनिरुच्छ्वासौहतावित्यन्वमन्यत॥6.46.28॥<br>
हर्षेणतुसमाविष्टइन्द्रजित्समितिञ्जयः।<br>
प्रविवेशपुरींलङ्कांहर्षयन्सर्वराक्षसान्॥6.46.29॥<br>
रामलक्ष्मणयोर्द्दष्ट्वाशरीरेसायकैश्चिते।<br>
सर्वाणिचाङ्गोपाङ्गानिसुग्रीवंभयमाविशत्॥6.46.30॥<br>
तमुवाचपरित्रस्तंवानरेन्द्रंविभीषणः।<br>
सबाष्पवदनंदीनंशोकव्याकुललोचनम्॥6.46.31॥<br>
अलंत्रासेनसुग्रीवबाष्पवेगोनिगृह्यताम्।<br>
एवंप्रायाणियुद्धानिविजयोनास्तिनैष्ठिकः॥6.46.32॥<br>
सशेषभाग्यताऽस्माकंयदिवीरभविष्यति।<br>
मोहमेतौप्रहास्येतेमहात्मानौमहाबलौ॥6.46.33॥<br>
पर्यवस्थापयात्मानमनाथंमांचवानर।<br>
सत्यधर्माभिरक्तानांनास्तिमृत्युकृतंभयम्॥6.46.34॥<br>
एवमुक्त्वाततस्तस्यजलक्लिन्नेनपाणिना।<br>
सुग्रीवस्यशुभेनेत्रेप्रममार्जविभिषणः॥6.46.35॥<br>
ततःसलिलमादायविद्ययापरिजप्यच।<br>
सुग्रीवनेत्रेधर्मात्मासममार्जविभीषणः॥6.46.36॥<br>
प्रमृज्यवदनंतस्यकपिराजस्यधीमतः।<br>
अब्रवीत्कालसम्प्राप्तमसम्भ्रममिदंवचः॥6.46.37॥<br>
नकालःकपिराजेन्द्रवैक्लव्यमनुवर्तितुम्।<br>
अतिस्नेहोऽप्यकालेऽस्मिन्मरणायोपकल्पते॥6.46.38॥<br>
तस्मादुत्सृज्यवैक्लव्यंसर्वकार्यविनाशनम्।<br>
हितंरामपुरोगाणांसैन्यानामनुचिन्त्यताम्॥6.46.39॥<br>
अथवारक्ष्यतांरामोयावत्सञ्ज्ञाविपर्ययः।<br>
लब्धसञ्ज्ञौहिकाकुत्स्थौभयंनोव्यपनेष्यतः॥6.46.40॥<br>
नैतत्किञ्चनरामस्यनचरामोमुमूर्षति।<br>
नह्येनंहास्यतेलक्ष्मीर्दुर्लभायागतायुषाम्॥6.46.41॥<br>
तस्मादाश्वासयात्मानंबलंचाश्वासयस्वकम्।<br>
यावत्कार्याणिसर्वाणिपुनःसंस्थापयाम्यहम्॥6.46.42॥<br>
एतेहिफुल्लनयनास्त्रासादागतसाध्वसाः।<br>
कर्णेकर्णेप्रकथिताहरयोहरिसत्तम॥6.46.43॥<br>
मांतुदृष्ट्वाप्रधावन्तमनीकंसम्प्रहर्षितुम्।<br>
त्यजन्तुहरयस्त्रासंभुक्तपूर्वामिवस्रजम्॥6.46.44॥<br>
समाश्वास्यतुसुग्रीवंराक्षसेन्द्रोविभीषणः।<br>
विद्रुतंवानरानीकंतत्समाश्वासयत्पुनः॥6.46.45॥<br>
इन्द्रजित्तुमहामायःसर्वसैन्यसमावृतः।<br>
विवेशनगरींलङ्कांपितरंचाभ्युपागमत्॥6.46.46॥<br>
तत्ररावणमासीनमभिवाद्यकृताञ्जलिः।<br>
आचचक्षेप्रियंपित्रेनिहतौरामलक्ष्मणौ॥6.46.47॥<br>
रावणोरक्षसांमध्येश्रुत्वाशत्रूनिपातितौ।<br>
उपाघ्रायसमूर्ध्न्येनंपप्रच्छप्रीतमानसः॥6.46.48॥<br>
पृच्छतेचयथावृत्तंपित्रेसर्वंन्यवेदयत्।<br>
यथातौशरबन्धेननिश्चेष्टौनिष्प्रभौकृतौ॥6.46.49॥<br>
सहर्षवेगानुगतान्तरात्माश्रुत्वावचस्तस्यमहारथस्य।<br>
जहौज्वरंदाशरथेःसमुत्थितंप्रहृष्यवाचाऽभिननन्दपुत्रम्॥6.46.50॥</div></div><script>ac.playbackRate=0.5+parseInt(slider.value)/200</script></body>
</html>