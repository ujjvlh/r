<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-050-Garuda_the_King_of_Birds_appears_0.mp3" type="audio/mpeg"></audio><br>
<br>
अथोवाचमहातेजाहरिराजोमहाबलः।<br>
किमियंव्यथितासेनामूढवातेवनौर्जले॥6.50.1॥<br>
सुग्रीवस्यवचःश्रुत्वावालिपुत्रोऽङ्गदोऽब्रवीत्॥6.50.2॥<br>
शरजालाचितौवीरावुभौदशरथात्मजौ।<br>
शरतल्पेमहात्मानौशयानौरुधिरोक्षितौ॥6.50.3॥<br>
अथाब्रवीद्वानरेन्द्रःसुग्रीवःपुत्रमङ्गदम्।<br>
नानिमित्तमिदंमन्येभवितव्यंभयेनतु॥6.50.4॥<br>
विषण्णवदनाह्येतेत्यक्तप्रहरणादिशः।<br>
प्रपलायन्तिहरयस्त्रासादुत्फुल्ललोचनाः॥6.50.5॥<br>
अन्योन्यस्यनलज्जन्तेननिरीक्षन्तिपृष्ठतः।<br>
विप्रकर्षन्तिचान्योन्यंपतितंलङ्घयन्तिच॥6.50.6॥<br>
एतस्मिन्नन्तरेवीरोगदापाणिर्विभीषणः।<br>
सुग्रीवंवर्धयामासराघवंचनिरैक्षत॥6.50.7॥<br>
विभीषणंतंसुग्रीवोदृष्ट्वावानरभीषणम्।<br>
ऋक्षराजंसमीपस्थंजाम्बवन्तमुवाचह॥6.50.8॥<br>
विभीषणोऽयंसम्प्रप्तोयंदृष्ट्वावानरर्षभाः।<br>
विद्रवन्तिपरित्रस्तारावणात्मजशङ्कया॥6.50.9॥<br>
शीघ्रमेतान्सुसन्त्रस्तान्बहुधाविप्रधावितान्।<br>
प्रर्यवस्थापयाख्याहिविभीषणमुपस्थितम्॥6.50.10॥<br>
सुग्रीवेणैवमुक्तस्तुजाम्बवानृक्षपार्थिवः।<br>
वानरान्सान्त्वयामाससन्निरुध्यप्रधावतः॥6.50.11॥<br>
तेनिवृत्ताःपुनःसर्वेवानरास्त्यक्तसम्भ्रमाः।<br>
ऋक्षराजवचःश्रुत्वातंचदृष्ट्वाविभीषणम्॥6.50.12॥<br>
विभीषणस्तुरामस्यदृष्ट्वागात्रंशरैश्चितम्।<br>
लक्ष्मणस्यचधर्मात्माबभूवव्यथितेन्द्रियः॥6.50.13॥<br>
जलक्लिन्नेनहस्तेनतयोर्नेत्रेप्रमृज्यच।<br>
शोकसम्पीडितमनारुरोदविललापच॥6.50.14॥<br>
इमौतौसत्त्वसम्पन्नौविक्रान्तौप्रियसंयुगौ।<br>
इमामवस्थांगमितौराक्षसैःकूटयोधिभिः॥6.50.15॥<br>
भ्रातुःपुत्रेणमेतेनदुष्पुत्रेणदुरात्मना।<br>
राक्षस्याजिह्मयाबुद्ध्याचालितावृजुविक्रमौ॥6.50.16॥<br>
शरैरिमावलंविद्धौरुधिरेणसमुक्षितौ।<br>
वसुधायामिमौसुप्तौदृश्येतेशल्यकाविव॥6.50.17॥<br>
ययोर्वीर्यमुपाश्रित्यप्रतिष्ठाकाङ्क्षितामया।<br>
तावुभौदेहनाशायप्रसुप्तौपुरुषर्षभौ॥6.50.18॥<br>
जीवन्नद्यविपन्नोऽस्मिनष्टराज्यमनोरथः।<br>
प्राप्तप्रतिज्ञश्चरिपुःसकामोरावणःकृतः॥6.50.19॥<br>
एवंविलपमानंतंपरिष्वज्यविभीषणम्।<br>
सुग्रीवःसत्त्वसम्पन्नोहरिराजोऽब्रवीदिदम्॥6.50.20॥<br>
राज्यंप्राप्स्यसिधर्मज्ञलङ्कायांनात्रसंशयः।<br>
रावणःसहपुत्रेणसकामंनेहलप्स्यते॥6.50.21॥<br>
नरुजापीडितावेतावुभौराघवलक्ष्मणौ।<br>
त्यक्त्वामोहंवधिष्येतेसगणंरावणंरणे॥6.50.22॥<br>
तमेनंसान्त्वयित्वातुसमाश्वास्यचराक्षसम्।<br>
सुषेणंश्वशुरंपार्श्वेसुग्रीवस्तमुवाचह॥6.50.23॥<br>
सहशूरैर्हरिगणैर्लब्धसञ्ज्ञावरिन्दमौ।<br>
गच्छत्वंभ्रातरौगृह्यकिष्किन्धांरामलक्ष्मणौ॥6.50.24॥<br>
मैथिलीमानयिष्यामिशक्रोनष्टामिवश्रियम्।<br>
श्रुत्वैतद्वानरेन्द्रस्यसुषेणोवाक्यमब्रवीत्॥6.50.25॥<br>
दैवासुरंमहद्युद्धमनुभूतंसुदारुणम्।<br>
तदास्मदानवादेवान्शरसंस्पर्शकोविदाः॥6.50.26॥<br>
निजघ्नुःशस्त्रविदुषश्छादयन्तोमुहुर्मुहुः॥6.50.27॥<br>
तानार्तान्नष्टसञ्ज्ञांश्चपरासूंश्चबृहस्पतिः।<br>
विद्याभिर्मन्त्रयुक्ताभिरोषधीभिश्चिकित्सति॥6.50.28॥<br>
जवेनवानराःशीघ्रंसम्पातिपनसादयः।<br>
हरयस्तुविजानन्तिपार्वतीस्तामहौषधीः॥6.50.29॥<br>
सञ्जीवकरणींदिव्यांविशल्यांदेवनिर्मिताम्॥6.50.30॥<br>
चन्द्रश्चनामद्रोणश्चक्षीरोदेसागरोत्तमे।<br>
अमृतंयत्रमथितंतत्रतेपरमौषधी॥6.50.31॥<br>
अयंवायुसुतोराजन्हनुमांस्तत्रगच्छतु॥6.50.32॥<br>
एतस्मिन्नन्तरेवायुर्मेघांश्चापिसविद्युतः।<br>
पर्यस्यन्सागरेतोयंकम्पयन्निवमेदिनीम्॥6.50.33॥<br>
महतापक्षवातेनसर्वद्वीपमहाद्रुमाः।<br>
निपेतुर्भिन्नविटपाःसमूलालवणाम्भसि॥6.50.34॥<br>
अभवन्पन्नगास्त्रस्ताभोगिनस्तत्रवासिनः।<br>
शीघ्रंसर्वाणियादांसिजग्मुश्चलवणार्णवम्॥6.50.35॥<br>
ततोमुहूर्ताद्गरुडंवैनतेयंमहाबलम्।<br>
वानराददृशुःसर्वेज्वलन्तमिवपावकम्॥6.50.36॥<br>
तमागतमभिप्रेक्ष्यनागास्तेविप्रदुद्रुवुः।<br>
यैस्तौसत्पुरुषौबद्धौशरभूतैर्महाबलौ॥6.50.37॥<br>
ततःसुपर्णःकाकुत्स्थौदृष्ट्वाप्रत्यभिनन्दितः।<br>
विममर्शचपाणिभ्यांमुखेचन्द्रसमप्रभे॥6.50.38॥<br>
वैनतेयेनसंस्पृष्टास्तयोःसंरुरुहुर्व्रणाः।<br>
सुवर्णेचतनूस्निग्धेतयोराशुबभूवतुः॥6.50.39॥<br>
तेजोवीर्यंबलंचौजउत्साहश्चमहागुणः।<br>
प्रदर्शनंचबुद्धिश्चस्मृतिश्चद्विगुणंतयोः॥6.50.40॥<br>
तावुत्थाप्यमहावीर्यौगरुडोवासवोपमौ।<br>
उभौतौसस्वजेहृष्टौरामश्चैनमुवाचह॥6.50.41॥<br>
भवत्प्रसादाद्व्यसनंरावणिप्रभवंमहत्।<br>
आवामिहव्यतिक्रान्तौपूर्ववद्बलिनौकृतौ॥6.50.42॥<br>
यथातातंदशरथंयथाऽजंचपितामहम्।<br>
तथाभवन्तमासाद्यहृदयंमेप्रसीदति॥6.50.43॥<br>
कोभवान्रूपसम्पन्नोदिव्यस्रगनुलेपनः।<br>
वसानोविरजेवस्त्रेदिव्याभरणभूषितः॥6.50.44॥<br>
तमुवाचमहातेजावैनतेयोमहाबलः।<br>
पतत्रिराजःप्रीतात्माहर्षपर्याकुलेक्षणः॥6.50.45॥<br>
अहंसखातेकाकुत्स्थप्रियःप्राणोबहिश्चरः।<br>
गरुत्मानिहसम्प्राप्तोयुवाभ्यांसाह्यकारणात्॥6.50.46॥<br>
असुरावामहावीर्यादानवावामहाबलाः।<br>
सुराश्चापिसगन्धर्वाःपुरस्कृत्यशतक्रतुम्॥6.50.47॥<br>
नेमंमोक्षयितुंशक्ताःशरबन्धंसुदारुणम्।<br>
मायाबलादिन्द्रजितानिर्मितंक्रूरकर्मणा॥6.50.48॥<br>
एतेनागाःकाद्रवेयास्तीक्ष्णदंष्ट्राविषोल्बणाः।<br>
रक्षोमायाप्रभावेनशराभूत्वात्वदाश्रिताः॥6.50.49॥<br>
सभाग्यश्चासिधर्मज्ञरामसत्यपराक्रम।<br>
लक्ष्मणेनसहभ्रात्रासमरेरिपुघातिना॥6.50.50॥<br>
इमंश्रुत्वातुवृत्तान्तंत्वरमाणोऽहमागतः।<br>
सहसायुवयोःस्नेहात्सखित्वमनुपालयन्॥6.50.51॥<br>
मोक्षितौचमहाघोरादस्मात्सायकबन्धनात्।<br>
अप्रमादश्चकर्तव्योयुवाभ्यांनित्यमेवहि॥6.50.52॥<br>
प्रकृत्याराक्षसाःसर्वेसङ्ग्रामेकूटयोधिनः।<br>
शूराणांशुद्धभावानांभवतामार्जवंबलम्॥6.50.53॥<br>
तन्नविश्वसितव्यंवोराक्षसानांरणाजिरे।<br>
एतेनैवोपमानेननित्यंजिह्माहिराक्षसाः॥6.50.54॥<br>
एवमुक्त्वाततोरामंसुपर्णःसुमहाबलः।<br>
परिष्वज्यसुहृत्स्निग्धमाप्रष्टुमुपचक्रमे॥6.50.55॥<br>
सखेराघवधर्मज्ञरिपूणामपिवत्सल।<br>
अभ्यनुज्ञातुमिच्छामिगमिष्यामियथागतम्॥6.50.56॥<br>
नचकौतूहलंकार्यंसखित्वंप्रतिराघव।<br>
कृतकर्मारणेवीरःसखित्वमनुवेत्स्यसि॥6.50.57॥<br>
बालवृद्धावशेषांतुलङ्कांकृत्वाशरोर्मिभिः।<br>
रावणंचरिपुंहत्वासीतांसमुपलप्स्यसे॥6.50.58॥<br>
इत्येवमुक्त्वावचनंसुपर्णःशीघ्रविक्रमः।<br>
रामंचविरुजंकृत्वामध्येतेषांवनौकसाम्॥6.50.59॥<br>
प्रदक्षिणंततःकृत्वापरिष्वज्यचवीर्यवान्।<br>
जगामाकाशमाविश्यसुपर्णःपवनोयथा॥6.50.60॥<br>
विरुजौराघवौदृष्ट्वाततोवानरयूथपाः।<br>
सिंहनादांस्तदानेदुर्लाङ्गूलान्दुधुवुस्तदा॥6.50.61॥<br>
ततोभेरीःसमाजघ्नुर्मृदङ्गांश्चाप्यनादयन्।<br>
दध्मुःशङ्खान्सम्प्रहृष्टाःक्ष्वेलन्त्यपियथापुरम्॥6.50.62॥<br>
आस्फोट्यास्फोट्यविक्रान्तावानरानगयोधिनः।<br>
द्रुमानुत्पाट्यविविधांस्तस्थुःशतसहस्रशः॥6.50.63॥<br>
विसृजन्तोमहानादांस्त्रासयन्तोनिशाचरान्।<br>
लङ्काद्वारण्युपाजग्मुर्योद्धुकामाःप्लवङ्गमाः॥6.50.64॥<br>
ततस्तुभीमस्तुमुलोनिनादोबभूवशाखामृगयूथपानाम्।<br>
क्षयेनिदाघस्ययथाघनानांनादःसुभीमोनदतांनिशीथे॥6.50.65॥<script>ac.playbackRate=0.5</script>