<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-048-Trijata_reassures_Seetha_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
भर्तारंनिहतंदृष्ट्वालक्ष्मणंचमहावलम्।<br>
विललापभृशंसीताकरुणंशोककर्शिता॥6.48.1॥<br>
ऊचुर्लक्षणिनोयेमांपुत्रिण्यविधवेतिच।<br>
तेऽद्यसर्वेहतेरामेज्ञानिनोऽनृतवादिनः॥6.48.2॥<br>
यज्वनोमहिषींयेमामूचुःपत्नींचसत्रिणः।<br>
तेऽद्यसर्वेहतेरामेज्ञानिनोऽनृतवादिनः॥6.48.3॥<br>
ऊचुःसंश्रवणेयेमांद्विजाःकार्तान्तिकाःशुभाम्।<br>
तेऽद्यसर्वेहतेरामेज्ञानिनोऽनृतवादिनः॥6.48.4॥<br>
वीरपार्थिवपत्नीत्वंयेधन्येतिचमांविदुः।<br>
तेऽद्यसर्वेहतेरामेज्ञानिनोऽनृतवादिनः॥6.48.5॥<br>
इमानिखलुपद्मानिपादयोर्यैःकिलस्त्रियः।<br>
आधिराज्येऽभिषिच्यन्तेनरेन्द्रैःपतिभिःसह॥6.48.6॥<br>
वैधव्यंयान्तियैर्नार्योलक्षणैर्भाग्यदुर्लभाः।<br>
नात्मनस्तानिपश्यामिपश्यन्तीहतलक्षणा॥6.48.7॥<br>
सत्यनामानिपद्मानिस्त्रीणामुक्तानिलक्षणैः।<br>
तान्यद्यनिहतेरामेवितथानिभवन्तिमे॥6.48.8॥<br>
केशाःसूक्ष्माःसमानीलाभ्रुवौचासङ्गतेमम।<br>
वृत्तेचारोमशेजङ्घेदन्ताश्चाविरलामम॥6.48.9॥<br>
शङ्खेनेत्रेकरौपादौगुल्फावूरूचमेचितौ।<br>
अनुवृत्तनखाःस्निग्धाःसमाश्चाङ्गुलयोमम॥6.48.10॥<br>
स्तनौचाविरलौपीनौममेमौमग्नचूचुकौ।<br>
मग्नाचोत्सङ्गिनीनाभिःपार्श्वोरस्काश्चमेचिताः॥6.48.11॥<br>
ममवर्णोमणिनिभोमृदून्यङ्गरुहाणिच।<br>
प्रतिष्ठितांद्वादशभिर्मामूचुःशुभलक्षणाम्॥6.48.12॥<br>
समग्रयवमच्छिद्रंपाणिपादंचवर्णवत्।<br>
मन्दस्मितेत्येवचमांकन्यालक्षणिनोद्विजाः॥6.48.13॥<br>
आधिराज्येऽभिषेकोमेब्राह्मणैःपतिनासह।<br>
कृतान्तकुशलैरुक्तंतत्सर्वंवितथीकृतम्॥6.48.14॥<br>
शोधयित्वाजनस्थानंप्रवृत्तिमुपलभ्यच।<br>
तीर्त्वासागरमक्षोभ्यंभ्रातरौगोष्पदेहतौ॥6.48.15॥<br>
ननुवारुणमाग्नेयमैन्द्रंवायव्यमेवच।<br>
अस्त्रंब्रह्मशिरश्चैवराघवौप्रत्यपद्यताम्॥6.48.16॥<br>
अदृश्यमानेनरणेमाययावासवोपमौ।<br>
ममनाथावनाथायानिहतौरामलक्ष्मणौ॥6.48.17॥<br>
नहिदृष्टिपथंप्राप्यराघवस्यरणेरिपुः।<br>
जीवन्प्रतिनिवर्तेतयद्यपिस्यान्मनोजवः॥6.48.18॥<br>
नकालस्यातिभारोऽस्तिकृतान्तश्चसुदुर्जयः।<br>
यत्ररामःसहभ्रात्राशेतेयुधिनिपातितः॥6.48.19॥<br>
नशोचामितथारामंलक्ष्मणंचमहाबलम्।<br>
नात्मानंजननींवापियथाश्वश्रूंतपस्विनीम्॥6.48.20॥<br>
साऽनुचिन्तयतेनित्यंसमाप्तव्रतमागतम्।<br>
कदाद्रक्ष्यामिसीतांचलक्ष्मणंचसराघवम्॥6.48.21॥<br>
परिदेवयमानांतांराक्षसीत्रिजटाऽब्रवीत्॥6.48.22॥<br>
माविषादंकृथादेविभर्ताऽयंतवजीवति॥6.48.23॥<br>
कारणानिचवक्ष्यामिमहान्तिसदृशानिच।<br>
यथेमौजीवतोदेविभ्रातरौरामलक्ष्मणौ॥6.48.24॥<br>
नहिकोपपरीतानिहर्षपर्युत्सुकानिच।<br>
भवन्तियुधियोधानांमुखानिनिहतेपतौ॥6.48.25॥<br>
इदंविमानंवैदेहिपुष्पकंनामनामतः।<br>
दिव्यंत्वांधारयेन्नैवंयद्येतौगतजीवितौ॥6.48.26॥<br>
हतवीरप्रधानांहिहतौत्साहानिरुद्यमा।<br>
सेनाभ्रमतिसङ्ख्येषुहतकर्णेवनौर्जले॥6.48.27॥<br>
इयंपुनरसम्भ्रान्तानिरुद्विग्नातरस्विनी।<br>
सेनारक्षतिकाकुत्स्थौमयाप्रीत्यानिवेदितौ॥6.48.28॥<br>
सात्वंभवसुविस्रब्धाअनुमानैःसुखोदयैः।<br>
अहतौपश्यकाकुत्स्थौस्नेहादेतद्ब्रवीमिते॥6.48.29॥<br>
अनृतंनोक्तपूर्वंमेनचवक्ष्येकदाचन।<br>
चारित्रसुखशीलत्वात्प्रविष्टाऽसिमनोमम॥6.48.30॥<br>
तादृशंदर्शनंदृष्ट्वामयाचावेदितंतव।<br>
इदंचसुमहच्चिह्नंशनैःपश्यस्वमैथिलि॥6.48.31॥<br>
प्रायेणगतसत्त्वानांपुरुषाणांगतायुषाम्।<br>
दृश्यमानेषुवक्त्रेषुपरंभवतिवैकृतम्॥6.48.32॥<br>
त्यजशोकंचमोहंचदुःखंचजनकात्मजे।<br>
रामलक्ष्मणयोरर्थेनाद्यशक्यमजीवितुम्॥6.48.33॥<br>
श्रुत्वातुवचनंतस्याःसीतासुरसुतोपमा।<br>
कृताञ्जलिरुवाचेदमेवमस्त्वितिमैथिली॥6.48.34॥<br>
विमानंपुष्पकंतत्तुसन्निवर्त्यमनोजवम्।<br>
दीनात्रिजटयासीतालङ्कामेवप्रवेशिता॥6.48.35॥<br>
ततस्त्रिजटयासार्धंपुष्पकादवरुह्यसा।<br>
अशोकवनिकामेवराक्षसीभिःप्रवेशिता॥6.48.36॥<br>
प्रविश्यसीताबहुवृक्षषण्डांतांराक्षसेन्द्रस्यविहारभूमिम्।<br>
सम्प्रेक्ष्यसञ्चिन्त्यचराजपुत्रौपरंविषादंसमुपाजगाम॥6.48.37॥</div></div><script>ac.playbackRate=0.5</script></body>
</html>