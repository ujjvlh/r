<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-045-Two_scions_of_Raghu_dynasty_fall_on_the_ground_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सतस्यगतिमन्विच्छन्राजपुत्रःप्रतापवान्।<br>
दिदेशातिबलोरामोदशवानरयूथपान्॥6.45.1॥<br>
द्वौसुषेणस्यदायादौनीलंचप्लवगर्षभम्।<br>
अङ्गदंवालिपुत्रंचशरभंचतरस्विनम्॥6.45.2॥<br>
विनतंजाम्बवन्तंचसानुप्रस्थंमहाबलम्।<br>
ऋषभंचर्षभस्कन्धमादिदेशपरन्तपः॥6.45.3॥<br>
तेसम्प्रहृष्टाहरयोभीमानुद्यम्यपादपान्।<br>
आकाशंविविशुःसर्वेमार्गमाणादिशोदश॥6.45.4॥<br>
तेषांवेगवतांवेगमिषुभिर्वेगवत्तरैः।<br>
अस्त्रवित्परमास्त्रैस्तुवारयामासरावणिः॥6.45.5॥<br>
तंभीमवेगाहरयोनाराचैःक्षतविग्रहाः।<br>
अन्धकारेनददृशुर्मेघैःसूर्यमिवावृतम्॥6.45.6॥<br>
रामलक्ष्मणयोरेवसर्वदेहभिदःशरान्।<br>
भृशमावेशयामासरावणिःसमितिञ्जयः॥6.45.7॥<br>
निरन्तरशरीरौतौभ्रातरौरामलक्ष्णौ।<br>
क्रुद्धेनेन्द्रजितावीरौपन्नगैःशरतांगतैः॥6.45.8॥<br>
तयोःक्षतजमार्गेणसुस्रावरुधिरंबहु।<br>
तावुभौचप्रकाशेतेपुष्पिताविवकिंशुकौ॥6.45.9॥<br>
ततःपर्यन्तरक्ताक्षोभिन्नाञ्जनचयोपमः।<br>
रावणिर्भ्रातरौवाक्यमन्तर्धानगतोऽब्रवीत्॥6.45.10॥<br>
युद्ध्यमानमनालक्ष्यंशक्रोऽपित्रिदशेश्वरः।<br>
द्रष्टुमासादितुंवापिनशक्तःकिंपुनर्युवाम्॥6.45.11॥<br>
प्रावृताविषुजालेनराघवौकङ्कपत्रिणा।<br>
एषरोषपरीतात्मानयामियमसादनम्॥6.45.12॥<br>
एवमुक्त्वातुधर्मज्ञौभ्रातरौरामलक्ष्मणौ।<br>
निर्बिभेदशितैर्बाणैःप्रजहर्षननादच॥6.45.13॥<br>
भिन्नाञ्जनचयश्यामोविस्फार्यविपुलंधनुः।<br>
भूयोभूयःशरान्घोरान्विससर्जमहामृधे॥6.45.14॥<br>
ततोमर्मसुमर्मज्ञोमज्जयन्निशितान्शरान्।<br>
रामलक्ष्मणयोर्वीरोननादचमुहुर्मुहुः॥6.45.15॥<br>
बद्धौतुशरबन्धेनतावुभौरणमूर्धनि।<br>
निमेषान्तरमात्रेणनशेकतुरुदीक्षितुम्॥6.45.16॥<br>
ततोविभिन्नसर्वाङ्गौशरशल्याचितावुभौ।<br>
ध्वजाविवमहेन्द्रस्यरज्जुमुक्तौप्रकम्पितौ॥6.45.17॥<br>
तौसम्प्रचलितौवीरौमर्मभेदेनकर्शितौ।<br>
निपेततुर्महेष्वासौजगत्यांजगतीपती॥6.45.18॥<br>
तौवीरशयनेवीरौशयानौरुधिरोक्षितौ।<br>
शरवेष्टितसर्वाङ्गावार्तौपरमपीडितौ॥6.45.19॥<br>
नह्यविद्धंतयोर्गात्रेबभूवाङ्गुलमन्तरम्।<br>
नानिर्भिन्नंनचास्तब्धमाकराग्रादजिह्मगैः॥6.45.20॥<br>
तौतुक्रूरेणनिहतौरक्षसाकामरूपिणा।<br>
असृक्सुस्रुवतुस्तीव्रंजलंप्रस्रवणाविव॥6.45.21॥<br>
पपातप्रथमंरामोविद्धोमर्मसुमार्गणैः।<br>
क्रोधादिन्द्रजितायेनपुराशक्रोविनिर्जितः॥6.45.22॥<br>
नाराचैरर्धनाराचैर्भल्लैरञ्जलिकैरपि।<br>
विव्याधवत्सदन्तैश्चसिंहदंष्ट्रैःक्षुरैस्तथा॥6.45.23॥<br>
सवीरशयनेशिश्येविज्यमादायकार्मुकम्।<br>
भिन्नमुष्टिपरीणाहंत्रिनतंरत्नभूषितम्॥6.45.24॥<br>
बाणपातान्तरेरामंपतितंपुरुषर्षभम्।<br>
सतत्रलक्ष्मणोदृष्ट्वानिराशोजीवितेऽभवत्॥6.45.25॥<br>
रामंकमलपत्राक्षंशरबन्धपरिक्षतम्।<br>
शुशोचभ्रातरंदृष्ट्वापतितंघरणीतले॥6.45.26॥<br>
हरयश्चापितंदृष्ट्वासन्तापंपरमंगताः॥6.45.27॥<br>
बद्धौतुवीरौपतितौशयानौतौवानराःसम्परिवार्यतस्थुः।<br>
समागतावायुसुतप्रमुख्याविषादमार्ताःपरमंचजग्मुः॥6.45.28॥</div></div><script>ac.playbackRate=0.5</script></body>
</html>