<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-017-Vibhishana_reaches_Rama_s_places.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
इत्युक्त्वापरुषंवाक्यंरावणंरावणानुजः।<br>
आजगाममहूर्तेनयत्ररामःसलक्ष्मणः॥6.17.1॥<br>
तंमेरुशिखराकारंदीप्तामिवशतह्रदाम्।<br>
गगनस्थंमहीस्थास्तेददृशुर्वानराधिपाः॥6.17.2॥<br>
तमात्मपञ्चमंदृष्ट्वासुग्रीवोवानराधिपः।<br>
वानरैःसहदुर्द्धर्षश्चिन्तयामासबुद्धिमान्॥6.17.3॥<br>
चिन्तयित्वामुहूर्तंतुवानरांस्तानुवाचह।<br>
हनुमत्प्रमुखान्सर्वानिदंवचनमुत्तमम्॥6.17.4॥<br>
एषसर्वायुधोपेतश्चतुर्भिःसहराक्षसैः।<br>
राक्षसोऽभ्येतिपश्यध्वमस्मान्हन्तुंनसंशयः॥6.17.5॥<br>
सुग्रीवस्यवचःश्रुत्वासर्वेतेवानरोत्तमाः।<br>
सालानुद्यम्यशैलांश्चइदंवचनमब्रुवन्॥6.17.6॥<br>
शीघ्रंव्यादिशनोराजन्वधायैषांदुरात्मनाम्।<br>
निपतन्तुहताश्चैतेधरण्यामल्पतेजसः॥6.17.7॥<br>
तेषांसम्भाषमाणानामन्योन्यंसविभीषणः।<br>
उत्तरंतीरमासाद्यखस्थएवव्यतिष्ठत॥6.17.8॥<br>
उवाचचमहाप्राज्ञःस्वरेणमहतामहान्।<br>
सुग्रीवंतांश्चसम्प्रेक्ष्यसर्वान्वानरयूथपान्॥6.17.9॥<br>
रावणोनामदुर्वृत्तोराक्षसोराक्षसेश्वरः।<br>
तस्याहमनुजोभ्राताविभीषणइतिश्रुतः॥6.17.10॥<br>
तेनसीताजनस्थानाद्धृताहत्वाजटायुषम्।<br>
रुद्धाचविवशादीनाराक्षसीभिःसुरक्षिता॥6.17.11॥<br>
तमहंहेतुभिर्वाक्यैर्विविधैश्चन्यदर्शयम्।<br>
साधुनिर्यात्यतांसीतारामायेतिपुनःपुनः॥6.17.12॥<br>
सचनप्रतिजग्राहरावणःकालचोदितः।<br>
उच्यमानंहितंवाक्यंविपरीतइवौषधम्॥6.17.13॥<br>
सोऽहंपरुषितस्तेनदासवच्चावमानितः।<br>
त्यक्त्वापुत्रांश्चदारांश्चराघवंशरणंगतः॥6.17.14॥<br>
सर्वलोकशरण्यायराघवायमहात्मने।<br>
निवेदयतमांक्षिप्रंविभीषणमुपस्थितम्॥6.17.15॥<br>
एतत्तुवचनंश्रुत्वासुग्रीवोलघुविक्रमः।<br>
लक्ष्मणस्याग्रतोरामंसंरब्धमिदमब्रवीत्॥6.17.16॥<br>
रावणस्यानुजोभ्राताविभीषणइतिश्रुतः।<br>
चतुर्भिःसहरक्षोभिर्भवन्तंशरणंगतः॥6.17.17॥<br>
मन्त्रेव्यूहेनयेचारेयुक्तोभवितुमर्हसि।<br>
वानराणांचभद्रन्तेपरेषांचपरन्तप॥6.17.18॥<br>
अन्तर्धानगताह्येतेराक्षसाःकामरूपिणः।<br>
शूराश्चनिकृतिज्ञाश्चतेषुजातुनविश्वसेत्॥6.17.19॥<br>
प्रणिधीराक्षसेन्द्रस्यरावणस्यभवेदयम्।<br>
अनुप्रविश्यसोऽस्मासुभेदंकुर्यान्नसंशयः॥6.17.20॥<br>
अथवास्वयमेवैषछिद्रमासाद्यबुद्धिमान्।<br>
अनुप्रविस्यविश्वस्तेकदाचित्प्रहरेदपि॥6.17.21॥<br>
मित्राटवीबलंचैवमौलंभृत्यबलंतथा।<br>
सर्वमेतद्बलंग्राह्यंवर्जयित्वाद्विषद्बलम्॥6.17.22॥<br>
प्रकृत्याराक्षसेन्द्रस्यभ्राताऽमित्रस्यतेप्रभो।<br>
आगतश्चरिपोःपक्षात्कथमस्मिन्हिविश्वसेत्॥6.17.23॥<br>
रावणेनप्रणिहितंतमवेहिविभीषणम्।<br>
तस्याहंनिग्रहंमन्येक्षमंक्षमवतांवर॥6.17.24॥<br>
राक्षसोजिह्मयाबुद्ध्यासन्दिष्टोऽयमुपागतः।<br>
प्रहर्तुंमाययाच्छन्नोविश्वस्तेत्वयिराघव॥6.17.25॥<br>
प्रविष्टःशत्रुसैन्यंहिप्राज्ञःशत्रुरतर्कितः।<br>
निहन्यादन्तरंलब्ध्वाउलूकइववायसान्॥6.17.26॥<br>
वध्यतामेषदण्डेनतीव्रेणसचिवैःसह।<br>
रावणस्यनृशंसस्यभ्राताह्येषविभीषणः॥6.17.27॥<br>
एवमुक्त्वातुतंरामंसंरब्धोवाहिनीपतिः।<br>
वाक्यज्ञोवाक्यकुशलंततोमौनमुपागमत्॥6.17.28॥<br>
सुग्रीवस्यतुतद्वाक्यंश्रुत्वारामोमहायशाः।<br>
समीपस्थानुवाचेदंहनुमत्प्रमुखान्हरीन्॥6.17.29॥<br>
यदुक्तंकपिराजेनरावणावरजंप्रति।<br>
वाक्यंहेतुमदर्थ्यंचभवद्भिरपितच्छ्रुतम्॥6.17.30॥<br>
सुहृदाह्यर्थकृच्छ्रेषुयुक्तंबुद्धिमतासता।<br>
समर्थेनापिसन्देष्टुंशाश्वतींभूतिमिच्छता॥6.17.31॥<br>
इत्येवंपरिपृष्टास्तेस्वंस्वंमतमतन्द्रिताः।<br>
सोपचारंतदाराममूचुर्हितचिकीर्षवः॥6.17.32॥<br>
अज्ञातंनास्तितेकिञ्चित्त्रिषुलोकेषुराघव।<br>
आत्मानंसूचयन्जानन्पृच्छस्यस्मान्सुहृत्तया॥6.17.33॥<br>
त्वंहिसत्यव्रतःशूरोधार्मिकोदृढविक्रमः।<br>
परीक्ष्यकारीस्मृतिमान्निसृष्टात्मासुहृत्सुच॥6.17.34॥<br>
तस्मादेकैकशस्तावत्ब्रुवन्तुसचिवास्तव।<br>
हेतुतोमतिसम्पन्नाःसमर्थाश्चपुनःपुनः॥6.17.35॥<br>
इत्युक्तेराघवायाथमतिमानङ्गदोऽग्रतः।<br>
विभीषणपरीक्षार्थमुवाचवचनंहरिः॥6.17.36॥<br>
शत्रोःसकाशात्सम्प्राप्तःसर्वथाशङ्क्यएवहि।<br>
विश्वासयोग्यःसहसानकर्तव्योविभीषणः॥6.17.37॥<br>
छादयित्वाऽऽत्मभावंहिचरन्तिशठबुद्धयः।<br>
प्रहरन्तिचरन्ध्रेषुसोऽनर्थःसुमहान्भवेत्॥6.17.38॥<br>
अर्थानर्थौविनिश्चित्यव्यवसायंभजेतह।<br>
गुणतःसङ्ग्रहंकुर्याद्दोषतस्तुविवर्जयेत्॥6.17.39॥<br>
यदिदोषोमहांस्तस्मिंस्त्यज्यतामविशङ्कितम्।<br>
गुणान्वपिबहून्ज्ञात्वासङ्ग्रहःक्रियतांनृप॥6.17.40॥<br>
शरभस्त्वथनिश्चित्यसाद्ध्यंवचनमब्रवीत्।<br>
क्षिप्रमस्मिन्नरव्याघ्रचारःप्रतिविधीयताम्॥6.17.41॥<br>
प्रणिधायहिचारेणयथावत्सूक्ष्मबुद्धिना।<br>
परीक्ष्यचततःकार्योयथान्याय्यंपरिग्रहः॥6.17.42॥<br>
जाम्बवांस्त्वथसम्प्रेक्ष्यशास्त्रबुद्ध्याविचक्षणः।<br>
वाक्यंविज्ञापयामासगुणवद्दोषवर्जितम्॥6.17.43॥<br>
बद्धवैराच्चपापाच्चराक्षसेन्द्राद्विभीषणः।<br>
अदेशकालेसम्प्राप्तःसर्वथाशङ्क्यतामयम्॥6.17.44॥<br>
ततोमैन्दस्तुसम्प्रेक्ष्यनयापनयकोविदः।<br>
वाक्यंवचनसम्पन्नोबभाषेहेतुमत्तरम्॥6.17.45॥<br>
वचनंनामतस्यैषरावणस्यविभीषणः।<br>
पृच्छ्यतांमधुरेणायंशनैर्नरवरेश्वर॥6.17.46॥<br>
भावमस्यतुविज्ञायततस्तत्त्वंकरिष्यसि।<br>
यदिदुष्टोनदुष्टोवाबुद्धिपूर्वंनरर्षभ॥6.17.47॥<br>
अथसंस्कारसम्पन्नोहनूमान्सचिवोत्तमः।<br>
उवाचवचनंश्लक्ष्णमर्थवन्मधुरंलघु॥6.17.48॥<br>
नभवन्तंमतिश्रेष्ठंसमर्थंवदतांवरम्।<br>
अतिशाययितुंशक्तोबृहस्पतिरपिब्रुवन्॥6.17.49॥<br>
नवादान्नापिसङ्घर्षान्नाधिक्यान्नचकामतः।<br>
वक्ष्यामिवचनंराजन्यथार्थंरामगौरवात्॥6.17.50॥<br>
अर्थानर्थनिमित्तंहियदुक्तंसचिवैस्तव।<br>
तत्रदोषंप्रपश्यामिक्रियानह्युपपद्यते॥6.17.51॥<br>
ऋतेनियोगात्सामर्थ्यमवबोद्धुंनशक्यते।<br>
सहसाविनियोगोहिदोषवान्प्रतिभातिमा॥6.17.52॥<br>
चारप्रणिहितंयुक्तंयदुक्तंसचिवैस्तव।<br>
अर्थस्यासम्भवात्तत्रकारणंनोपपद्यते॥6.17.53॥<br>
विविक्षातत्रमेऽस्तीयंतांनिबोधयथामति।<br>
सएषदेशःकालश्चभवतीतियथातथा॥6.17.54॥<br>
दौरात्म्यंरावणेदृष्ट्वाविक्रमंचतथात्वयि।<br>
युक्तमागमनंतस्यसदृशंतस्यबुद्धितः॥6.17.55॥<br>
अज्ञातरूपैःपुरुषैःसराजन्पृच्छ्यतामिति।<br>
यदुक्तमत्रमेप्रेक्षाकाचिदस्तिसमीक्षिता॥6.17.56॥<br>
पृच्छ्यमानोविशङ्केतसहसाबुद्धिमान्वचः।<br>
तत्रमित्रंप्रदुष्येतमिथ्यापृष्टंसुखागतम्॥6.17.57॥<br>
अशक्यःसहसाराजन्भावोवेत्तुंपरस्यवै।<br>
अन्तःस्वभावैर्गीतैस्तैर्नैपुण्यंपश्यताभृशम्॥6.17.58॥<br>
नत्वस्यब्रुवतोजातुलक्ष्यतेदुष्टभावता।<br>
प्रसन्नंवदनंचापितस्मान्मेनास्तिसंशयः॥6.17.59॥<br>
अशङ्कितमतिःस्वस्थोनशठःपरिसर्पति।<br>
नचास्यदुष्टावाक्चापितस्मान्नास्तीहसंशयः॥6.17.60॥<br>
आकारश्छाद्यमानोऽपिनशक्योविनिगूहितुम्।<br>
बलाद्धिविवृणोत्येवभावमन्तर्गतंनृणाम्॥6.17.61॥<br>
देशकालोपपन्नंचकार्यंकार्यविदांवर।<br>
स्वफलंकुरुतेक्षिप्रंप्रयोगेणाभिसंहितम्॥6.17.62॥<br>
वालिनश्चवधंश्रुत्वासुग्रीवंचाभिषेचितम्।<br>
राज्यंप्रार्थयमानश्चबुद्धिपूर्वमिहागतः॥6.17.63॥<br>
यथाशक्तिमयोक्तंतुराक्षसस्यार्जवंप्रति।<br>
त्वंप्रमाणंतुशेषस्यश्रुत्वाबुद्धिमतांवर॥6.17.64॥</div></div><script>ac.playbackRate=0.5+parseInt(slider.value)/200</script></body>
</html>