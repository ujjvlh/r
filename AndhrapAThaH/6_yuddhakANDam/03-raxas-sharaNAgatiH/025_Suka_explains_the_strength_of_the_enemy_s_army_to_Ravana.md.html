<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-025-Suka_explains_the_strength_of_the_enemy_s_army_to_Ravana_0.mp3" type="audio/mpeg"></audio><br>
<br>
सबलेसागरंतीर्णेरामेदशरथात्मजे।<br>
अमात्यौरावणःश्रीमानब्रवीच्छुकसारणौ॥6.25.1॥<br>
समग्रंसागरंतीर्णंदुस्तरंवानरंबलम्।<br>
अभूतपूर्वंरामेणसागरेसेतुबन्धनम्॥6.25.2॥<br>
सागरेसेतुबन्धंतुनश्रद्दध्यांकथञ्चन।<br>
अवश्यंचापिसङ्ख्येयंतन्मयावानरंबलम्॥6.25.3॥<br>
भवन्तौवानरंसैन्यंप्रविश्यानुपलक्षितौ।<br>
परिमाणंचवीर्यंचयेचमुख्याःप्लवङ्गमाः॥6.25.4॥<br>
मन्त्रिणोयेचरामस्यसुग्रीवस्यचसम्मताः।<br>
येपूर्वमभिवर्तन्तेयेचशूराःप्लवङ्गमाः॥6.25.5॥<br>
सचसेतुर्यथाबद्धःसागरेसलिलार्णवे।<br>
निवेशंयद्यथातेषांवानराणांमहात्मनाम्॥6.25.6॥<br>
रामस्यव्यवसायंचवीर्यंप्रहरणानिच।<br>
लक्ष्मणस्यचवीर्यंचतत्त्वतोज्ञातुमर्हथः॥6.25.7॥<br>
कश्चसेनापतिस्तेषांवानराणांमहौजसाम्।<br>
एतज्ज्ञात्वायथातत्त्वंशीघ्रमागन्तुमर्हथः॥6.25.8॥<br>
इतिप्रतिसमादिष्टौराक्षसौशुकसारणौ।<br>
हरिरूपधरौवीरौप्रविष्टौवानरंबलम्॥6.25.9॥<br>
ततस्तद्वानरंसैन्यमचिन्त्यंरोमहर्षणम्।<br>
सङ्ख्यातुंनाध्यगच्छेतांतदातौशुकसारणौ॥6.25.10॥<br>
संस्थितंपर्वताग्रेषुनिर्दरेषुगुहासुच।<br>
समुद्रस्यचतीरेषुवनेषूपवनेषुच॥6.25.11॥<br>
निविष्टंनिविशच्चैवभीमनादंमहाबलम्।<br>
तद्बलार्णवमक्षोभ्यंददृशातेनिशाचरौ॥6.25.12॥<br>
तौददर्शमहातेजाःप्रच्छन्नौचविभीषणः।<br>
आचचक्षेऽथरामायगृहीत्वाशुकसारणौ॥6.25.13॥<br>
तस्येमौराक्षसेन्द्रस्यमन्त्रिणौशुकसारणौ।<br>
लङ्कायाःसमनुप्राप्तौचारौपरपुरञ्जय॥6.25.14॥<br>
तौदृष्ट्वाव्यथितौरामंनिराशौजीवितेतदा।<br>
कृताञ्जलिपुटौभीतौवचनंचेदमूचतुः॥6.25.15॥<br>
आवामिहागतौसौम्यरावणप्रहितावुभौ।<br>
परिज्ञातुंबलंकृत्स्नंतवेदंरघुनन्दन॥6.25.16॥<br>
तयोस्तद्वचनंश्रुत्वारामोदशरथात्मजः।<br>
अब्रवीत्प्रहसन्वाक्यंसर्वभूतहितेरतः॥6.25.17॥<br>
यदिदृष्टंबलंकृत्स्रंवयंवासुपरीक्षिताः।<br>
यथोक्तंवाकृतंकार्यंछन्दतःप्रतिगम्यताम्॥6.25.18॥<br>
अथकिञ्चिददृष्टंवाभूयस्तद्द्रष्टुमर्हथः।<br>
विभीषणोवाकार्त्स्न्येनभूयःसन्दर्शयिष्यति॥6.25.19॥<br>
नचेदंग्रहणंप्राप्यभेतव्यंजीवितंप्रति।<br>
न्यस्तशस्त्रौगृहीतौवानदूतौवधमर्हथः॥6.25.20॥<br>
पृच्छमानौविमुञ्चैतौचारौरात्रिञ्चरावुभौ।<br>
शत्रुपक्षस्यसततंविभीषणविकर्षणौ॥6.25.21॥<br>
प्रविश्यनगरींलङ्कांभवद्भ्यांधनदानुजः।<br>
वक्तव्योरक्षसांराजायथोक्तंवचनंमम॥6.25.22॥<br>
यद्बलंचसमाश्रित्यसीतांमेहृतवानसि।<br>
तद्दर्शययथाकामंससैन्यःसहबान्धवः॥6.25.23॥<br>
श्वःकाल्येनगरींलङ्कांसप्राकारांसतोरणाम्।<br>
राक्षसंचबलंपश्यशरैर्विध्वंसितंमया॥6.25.24॥<br>
क्रोधंभीममहंमोक्ष्येससैन्येत्वयिरावण।<br>
श्वःकाल्येवज्रवान्वज्रंदानवेष्विववासवः॥6.25.25॥<br>
जयेतिप्रतिनन्द्यैतौराघवंधर्मवत्सलम्।<br>
आगम्यनगरींलङ्कामब्रूतांराक्षसाधिपम्॥6.25.26॥<br>
विभीषणगृहीतौतुवधार्हौराक्षसेश्वर।<br>
दृष्ट्वाधर्मात्मनामुक्तौरामेणामिततेजसा॥6.25.27॥<br>
एकस्थानगतायत्रचत्वारःपुरुषर्षभाः।<br>
लोकपालोपमाःशूराःकृतास्त्रादृढविक्रमाः॥6.25.28॥<br>
रामोदाशरथिःश्रीमान्लक्ष्मणश्चविभीषणः।<br>
सुग्रीवश्चमहातेजामहेन्द्रसमाविक्रमः॥6.25.29॥<br>
एतेशक्ताःपुरींलङ्कांसप्राकारांसतोरणाम्।<br>
अत्पाट्यसङ्क्रामयितुंसर्वेतिष्ठन्तुवानराः॥6.25.30॥<br>
यादृशंतस्यरामस्यरूपंप्रहरणानिच।<br>
वधिष्यतिपुरींलङ्कामेकस्तिष्ठन्तुतेत्रयः॥6.25.31॥<br>
रामलक्ष्मणगुप्तासासुग्रीवेणचवाहिनी।<br>
बभूवदुर्धर्षतरासेन्द्रैरपिसुरासुरैः॥6.25.32॥<br>
प्रहृष्टरूपाध्वजिनीवनौकसांमहात्मनांसम्प्रतियोद्धुमिच्छताम्।<br>
अलंविरेधेनशमोविधीयतांप्रदीयतांदाशरथायमैधिली॥6.25.33॥<script>ac.playbackRate=0.5</script>