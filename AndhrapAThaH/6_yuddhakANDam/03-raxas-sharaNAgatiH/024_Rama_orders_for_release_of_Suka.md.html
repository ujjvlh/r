<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-024-Rama_orders_for_release_of_Suka_0.mp3" type="audio/mpeg"></audio><br>
<br>
सावीरसमितीराज्ञाविरराजव्यवस्थिता।<br>
शशिनाशुभनक्षत्रापौर्णमासीवशारदी॥6.24.1॥<br>
प्रचचालचवेगेनत्रस्ताचैववसुन्धरा।<br>
पीड्यमानाबलौघेनतेनसागरवर्चसा॥6.24.2॥<br>
ततःशुश्रुवुराक्रुष्टंलङ्कायांकाननोकसः।<br>
भेरीमृदङ्गसङ्घुष्टंतुमुलंरोमहर्षणम्॥6.24.3॥<br>
बभूवुस्तेनघोषेणसंहृष्टाहरियूथपाः।<br>
अमृष्यमाणास्तंघोषंविनेदुर्घोषवत्तरम्॥6.24.4॥<br>
राक्षसास्तुप्लवङ्गानांशुश्रुवुश्चापिगर्जितम्।<br>
नर्दतामिवदृप्तानांमेघानामम्बरेस्वनम्॥6.24.5॥<br>
दृष्ट्वादाशरथिर्लङ्कांचित्रध्वजपताकिनीम्।<br>
जगाममनसासीतांदूयमानेनचेतसा॥6.24.6॥<br>
अत्रसामृगशावाक्षीरावणेनोपरुद्ध्यते।<br>
अभिभूताग्रहेणेवलोहिताङ्गेनरोहिणी॥6.24.7॥<br>
दीर्घमुष्णंचनिश्वस्यसमुद्वीक्ष्यचलक्ष्मणम्।<br>
उवाचवचनंवीरस्तत्कालहितमात्मनः॥6.24.8॥<br>
आलिखन्तीमिवाकाशमुत्थितांपश्यलक्ष्मण।<br>
मनसेवकृतांलङ्कांनगाग्रेविश्वकर्मणा॥6.24.9॥<br>
विमानैर्बहुभिर्लङ्कासङ्कीर्णाभुविराजते।<br>
विष्णोःपदमिवाकाशंछादितंपाण्डरैर्घनैः॥6.24.10॥<br>
पुष्पितैःशोभितालङ्कावनैश्चैत्ररथोपमैः।<br>
नानापतङ्गसङ्घुष्टैःफलपुष्पोपगैःशुभैः॥6.24.11॥<br>
पश्यमत्तविहङ्गानिप्रलीनभ्रमराणिच।<br>
कोकिलाकुलषण्डानिदोधवीतिशिवोऽनिलः॥6.24.12॥<br>
इतिदाशरथीरामोलक्ष्मणंसमभाषत॥6.24.13॥<br>
बलंचतद्वैविभजन्शास्त्रदृष्टेनकर्मणा।<br>
शशासकपिसेनायाबलमादायवीर्यवान्॥6.24.14॥<br>
अङ्गदःसहनीलेनतिष्ठेदुरसिदुर्जयः॥6.24.15॥<br>
तिष्ठेद्वानरवाहिन्यावानरौघसमावृतः।<br>
आश्रित्यदक्षिणंपार्श्वमृषभोवानरर्षभः॥6.24.16॥<br>
गन्धहस्तीवदुर्धर्षस्तरस्वीगन्धमादनः।<br>
तिष्ठेद्वानरवाहिन्याःसव्यंपार्श्वंसमाश्रितः॥6.24.17॥<br>
मूर्ध्निस्थास्याम्यहंयुक्तोलक्ष्मणेनसमन्वितः॥6.24.18॥<br>
जाम्बवांश्चसुषेणश्चवेगदर्शीचवानरः।<br>
ऋक्षमुख्यामहात्मानःकुक्षिंरक्षन्तुतेत्रयः॥6.24.19॥<br>
जघनंकपिसेनायाःकपिराजोऽभिरक्षतु।<br>
पश्चार्धमिवलोकस्यप्रचेतास्तेजसावृतः॥6.24.20॥<br>
सुविभक्तमहाव्यूहामहावानररक्षिता।<br>
अनीकिनीसाविभभौयथाद्यौःसाभ्रसम्प्लवा॥6.24.21॥<br>
प्रगृह्यगिरिशृङ्गाणिमहतश्चमहीरुहान्।<br>
आसेदुर्वानरालङ्कांविमर्दयिषवोरणे॥6.24.22॥<br>
शिखरैर्विकिरामैनांलङ्कांमुष्टिभिरेववा।<br>
इतिस्मदधिरेसर्वेमनांसिहरिसत्तमाः॥6.24.23॥<br>
ततोरामोमहातेजाःसुग्रीवमिदमब्रवीत्।<br>
सुविभक्तानिसैन्यानिशुकएषविमुच्यताम्॥6.24.24॥<br>
रामस्यवचनंश्रुत्वावानरेन्द्रोमहाबलः।<br>
मोचयामासतंदूतंशुकंरामस्यशासनात्॥6.24.25॥<br>
मोचितोरामवाक्येनवानरैश्चाभिपीडितः।<br>
शुकःपरमसन्त्रस्तोरक्षोधिपमुपागमत्॥6.24.26॥<br>
किमिमौतेसितौपक्षौलूनपक्षश्चदृश्यसे।<br>
कच्चिन्नानेकचित्तानांतेषांत्वंवशमागतः॥6.24.27॥<br>
ततःसभयसंविग्नस्तथाराज्ञाऽभिचोदितः।<br>
वचनंप्रत्युवाचेदंराक्षसाधिपमुत्तमम्॥6.24.28॥<br>
सागरस्योत्तरेतीरेब्रुवंस्तेवचनंतथा।<br>
यथासन्देशमक्लिष्टंसान्त्वयंश्लक्ष्णयागिरा॥6.24.29॥<br>
क्रुद्धैस्तैरहमुत्प्लुत्यदृष्टमात्रैःप्लवङ्गमेः।<br>
गृहीतोऽस्म्यपिचारब्धोहन्तुंलोप्तुंचमुष्टिभिः॥6.24.30॥<br>
नैवसम्भाषितुंशक्याःसम्प्रश्नोऽत्रनलभ्यते।<br>
प्रकृत्याकोपनास्तीक्ष्णावानराराक्षसाधिप॥6.24.31॥<br>
सचहन्ताविराधस्यकबन्धस्यखरस्यच।<br>
सुग्रीवसहितोरामःसीतायाःपदमागतः॥6.24.32॥<br>
सकृत्वासागरेसेतुंतीर्त्वाचलवणोदधिम्।<br>
एषरक्षांसिनिर्धूयधन्वीतिष्ठतिराघवः॥6.24.33॥<br>
ऋक्षवानरसङ्घानामनीकानिसहस्रशः।<br>
गिरिमेघनिकाशानांछादयन्तिवसुन्धराम्॥6.24.34॥<br>
राक्षसानांबलौघस्यवानरेन्द्रबलस्यच।<br>
नैतयोर्विद्यतेसन्धिर्देवदानवयोरिव॥6.24.35॥<br>
पुराप्राकारमायान्तिक्षिप्रमेकतरंकुरु।<br>
सीतांवाऽस्मैप्रयच्छाशुसुयुद्धंवाप्रदीयताम्॥6.24.36॥<br>
शुकस्यवचनंश्रुत्वारावणोवाक्यमब्रवीत्।<br>
रोषसंरक्तनयनोनिर्दहन्निवचक्षुषा॥6.24.37॥<br>
यदिमांप्रतियुद्ध्येरन्देवगन्धर्वदानवाः।<br>
नैवसीतांप्रयच्छामिसर्वलोकभयादपि॥6.24.38॥<br>
कदानामाभिधावन्तिराघवंमामकाःशराः।<br>
वसन्तेपुष्पितंमत्ताभ्रमराइवपादपम्॥6.24.39॥<br>
कदातूणीशयैर्दीप्तैर्गणशःकार्मुकच्युतैः।<br>
शरैरादीपयाम्येनमुल्काभिरिवकुञ्जरम्॥6.24.40॥<br>
तच्चास्यबलमादास्येबलेनमहतावृतः।<br>
ज्योतिषामिवसर्वेषांप्रभामुद्यन्दिवाकरः॥6.24.41॥<br>
सागरस्येवमेवेगोमारुतस्येवमेगतिः।<br>
नहिदाशरथिर्वेदतेनमांयोद्धुमिच्छति॥6.24.42॥<br>
नमेतूणीशयान्बाणान्सविषानिवपन्नगान्।<br>
रामःपश्यतिसङ्ग्रामेतेनमांयोद्धुमिच्छति॥6.24.43॥<br>
नजानातिपुरावीर्यंममयुद्धेसराघवः॥6.24.44॥<br>
ममचापमयींवीणांशरकोणैःप्रवादिताम्।<br>
ज्याशब्दतुमुलांघोरामार्तभीतमहास्वनाम्॥6.24.45॥<br>
नाराचतलसन्नादांतांममाहितवाहिनीम्।<br>
अवगाह्यमहारङ्गंवादयिष्याम्यहंरणे॥6.24.46॥<br>
नवासवेनापिसहस्रचक्षुषायथाऽस्मिशक्योवरुणेनवास्वयम्।<br>
यमेनवाधर्षयितुंशराग्निनामहाहवेवैश्रवणेनवापुनः॥6.24.47॥<script>ac.playbackRate=0.5</script>