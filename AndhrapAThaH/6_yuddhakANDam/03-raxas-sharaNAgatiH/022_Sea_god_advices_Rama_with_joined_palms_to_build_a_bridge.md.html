<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-022-Sea-god_advices_Rama_with_joined_palms_to_build_a_bridge.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
अथोवाचरघुश्रेष्ठःसागरंदारुणंवचः।<br>
अद्यत्वांशोषयिष्यामिसपातालंमहार्णव॥6.22.1॥<br>
शरनिर्दग्धतोयस्यपरिशुष्कस्यसागर।<br>
मयाशोषितसत्त्वस्यपांसुरुत्पद्यतेमहान्॥6.22.2॥<br>
मत्कार्मुकविसृष्टेनशरवर्षेणसागर।<br>
पारंतेऽद्यगमिष्यन्तिपद्भिरेवप्लवङ्गमाः॥6.22.3॥<br>
विचिन्वन्नाभिजानासिपौरुषंवापिविक्रमम्।<br>
दानवालयसन्तापंमत्तोनाधिगमिष्यसि॥6.22.4॥<br>
ब्राह्मेणस्त्रेणसंयोज्यब्रह्मदण्डनिभंशरम्।<br>
संयोज्यधनुषिश्रेष्ठेविचकर्षमहाबलः॥6.22.5॥<br>
तस्मिन्विकृष्टेसहसाराघवेणशरासने।<br>
रोदसीसम्पफालेवपर्वताश्चचकम्पिरे॥6.22.6॥<br>
तमश्चलोकमावव्रेदिशश्चनचकाशिरे।<br>
परिचुक्षुभिरेचाशुसरांसिसरितस्तथा॥6.22.7॥<br>
तिर्यक्चसहनक्षत्रैःसङ्गतौचन्द्रभास्करौ।<br>
भास्करांशुभिरादीप्तंतमसाचसमावृतम्॥6.22.8॥<br>
प्रचकाशेतदाऽऽकाशमुल्काशतविदीपितम्।<br>
अन्तरिक्षाच्चनिर्घातानिर्जग्मुरतुलस्वनाः॥6.22.9॥<br>
पुस्फुरुश्चघनादिव्यादिविमारुतपङ्क्तयः॥6.22.10॥<br>
बभञ्जचतदावृक्षान्जलदानुद्वहन्नपि।<br>
अरुजंश्चैवशेलाग्रान्शिखराणिप्रभञ्जनः॥6.22.11॥<br>
दिविस्पृशोमहामेघाःसङ्गताःसमहास्वनाः।<br>
मुमुचुर्वैद्युतानग्नींस्तेमहाशनयस्तदा॥6.22.12॥<br>
यानिभूतानिदृश्यानिचुक्रुशुश्चाशनेःसमम्।<br>
अदृश्यानिचभूतानिममुचुर्भैरवस्वनम्॥6.22.13॥<br>
शिश्यिरेचापिभूतानिसन्त्रस्तान्युद्विजन्तिच।<br>
सम्प्रविव्यथिरेचापिनचपस्पन्दिरेभयात्॥6.22.14॥<br>
सहभूतैःसतोयोर्मिःसनागःसहराक्षसः।<br>
सहसाऽभूत्ततोवेगाद्भीमवेगोमहोदधिः॥6.22.15॥<br>
तंतदासमतिक्रान्तंनातिचक्रामराघवः।<br>
समुद्धतममित्रघ्नोरामोनदनदीपतिम्॥6.22.16॥<br>
ततोमध्यात्समुद्रस्यसागरःस्वयमुत्थितः।<br>
उदयन्हिमहाशैलान्मेरोरिवदिवाकरः॥6.22.17॥<br>
पन्नगैःसहदीप्तास्यैःसमुद्रःप्रत्यदृश्यत।<br>
स्निग्धवैडूर्यसङ्काशोजाम्बूनदविभूषितः॥6.22.18॥<br>
रक्तमाल्याम्बरधरःपद्मपत्रनिभेक्षणः।<br>
सर्वपुष्पमयींदिव्यांशिरसाधारयन्स्रजम्॥6.22.19॥<br>
जातरूपमयैश्चैवतपनीयविभूषितैः।<br>
आत्मजानांचरत्नानांभूषितोभूषणोत्तमैः॥6.22.20॥<br>
धातुभिर्मण्डितःशैलोविविधैर्हिमवानिव।<br>
एकावलीमध्यगतंतरलंपाण्डरप्रभम्॥6.22.21॥<br>
विपुलेनोरसाबिभ्रत्कौस्तुभस्यसहोदरम्।<br>
आघूर्णिततरङ्गौघःकालिकानिलसङ्कुलः॥6.22.22॥<br>
सागरःसमुपक्रम्यपूर्वमामन्त्र्यवीर्यवान्।<br>
अब्रवीत्प्राञ्जलिर्वाक्यंराघवंशरपाणिनम्॥6.22.23॥<br>
पृथिवीवायुराकाशमापोज्योतिश्चराघव।<br>
स्वभावेसौम्यतिष्ठन्तिशाश्वतंमार्गमाश्रिताः॥6.22.24॥<br>
तत्स्वभावोममाप्येषयदगाधोऽहमप्लवः।<br>
विकारस्तुभवेद्गाधएतत्तेप्रवदाम्यहम्॥6.22.25॥<br>
नकामान्नचलोभाद्वानभयात्पार्थिवात्मज।<br>
ग्राहनक्राकुलजलंस्तम्भयेयंकथञ्चन॥6.22.26॥<br>
विधास्येरामयेनापिविषहिष्येह्यहंतथा।<br>
ग्राहानप्रहरिष्यन्तियावत्सेनातरिष्यति॥6.22.27॥<br>
हरीणांतरणेरामकरिष्यामियथास्थलम्॥6.22.28॥<br>
तमब्रवीत्तदारामउद्यतोहिनदीपते।<br>
अमोधोऽयंमहाबाणःकस्मिन्देशेनिपात्यताम्॥6.22.29॥<br>
रामस्यवचनंश्रुत्वातंचदृष्ट्वामहाशरम्।<br>
महोदधिर्महातेजाराघवंवाक्यमब्रवीत्॥6.22.30॥<br>
उत्तरेणावकाशोऽस्तिकश्चित्पुण्यतमोमम।<br>
द्रुमकुल्यइतिख्यतोलोकेख्यातोयथाभवान्॥6.22.31॥<br>
उग्रदर्शनकर्माणोबहवस्तत्रदस्यवः।<br>
आभीरप्रमुखाःपापाःपिबन्तिसलिलंमम॥6.22.32॥<br>
तैस्तुसंस्पर्शनंप्राप्तैर्नसहेपापकर्मभिः।<br>
अमोघःक्रियतांरामतत्रतेषुशरोत्तमः॥6.22.33॥<br>
तस्यतद्वचनंश्रुत्वासागरस्यसराघवः।<br>
मुमोचतंशरंदीप्तंवीरःसागरदर्शनात्॥6.22.34॥<br>
तेनतंमरुकान्तारंपृथिव्यांखलुविश्रुतम्।<br>
निपातितःशरोयत्रदीप्ताशनिसमप्रभः॥6.22.35॥<br>
ननादचतदातत्रवसुधाशल्यपीडिता।<br>
तस्माद्व्रणमुखात्तोयमुत्पपातरसातलात्॥6.22.36॥<br>
सबभूवतदाकूपोव्रणइत्यभिविश्रुतः।<br>
सततंचोत्थितंतोयंसमुद्रस्येवदृश्यते॥6.22.37॥<br>
अवदारणशब्दश्चदारुणःसमपद्यत॥6.22.38॥<br>
तस्मात्तद्बाणपातेनत्वपःकुक्षिष्वशोषयत्॥6.22.39॥<br>
विख्यातंत्रिषुलोकेषुमरुकान्तरामेवतत्॥6.22.40॥<br>
शोषयित्वाततःकुक्षिंरामोदशरथात्मजः।<br>
वरंतस्मैददौविद्वान्मरवेऽमरविक्रमः॥6.22.41॥<br>
पशव्यश्चाल्परोगश्चफलमूलरसायुतः।<br>
बहुस्नेहोबहुक्षीरस्सुगन्धिर्विविधौषधः॥6.22.42॥<br>
एवमेतैर्गुणैर्युक्तोबहुभिःसततंमरुः।<br>
रामस्यवरदानाच्चशिवःपन्थाबभूवह॥6.22.43॥<br>
तस्मिन्दग्धेतदाकुक्षौसमुद्रःसरितांपतिः।<br>
राघवंसर्वशास्त्रज्ञमिदंवचनमब्रवीत्॥6.22.44॥<br>
अयंसौम्यनलोनामतनुजोविश्वकर्मणः।<br>
पित्रादत्तवरःश्रीमान्प्रतिमोविश्वकर्मणा॥6.22.45॥<br>
एषसेतुंमहोत्साहःकरोतुमयिवानरः।<br>
तमहंधारिष्यामितथाह्येषयथापिता॥6.22.46॥<br>
एवमुक्त्वोदधिर्नष्टःसमुत्थायनलस्तदा।<br>
अब्रवीद्वानरश्रेष्ठोवाक्यंरामंमहाबलः॥6.22.47॥<br>
अहंसेतुंकरिष्यामिविस्तीर्णेवरुणालये।<br>
पितुःसामर्थ्यमास्थायतत्त्वमाहमहोदधिः॥6.22.48॥<br>
दण्डएववरोलोकेपुरुषस्येतिमेमतिः।<br>
धिक्क्षमामकृतज्ञेषुसान्त्वंदानमथापिवा॥6.22.49॥<br>
अयंहिसागरोभीमःसेतुकर्मदिदृक्षया।<br>
ददौदण्डभयाद्गाधंराघवायमहोदधिः॥6.22.50॥<br>
मममातुर्वरोदत्तोमन्दरेविश्वकर्मणा।<br>
औरसस्तस्यपुत्रोऽहंसदृशोविश्वकर्मणा॥6.22.51॥<br>
स्मारितोऽस्म्यहमेतेनतत्त्वमाहमहोदधिः।<br>
नचाप्यहमनुक्तोवैप्रब्रूयामात्मनोगुणान्॥6.22.52॥<br>
समर्थश्चाप्यहंसेतुंकर्तुंवैवरुणालये।<br>
काममद्यैवबध्नन्तुसेतुंवानरपुङ्गवाः॥6.22.53॥<br>
ततोऽतिसृष्टारामेणसर्वतोहरियूथपाः।<br>
अबिपेतुर्महारण्यंहृष्टाःशतसहस्रशः॥6.22.54॥<br>
तेनगान्नगसङ्काशाःशाखामृगगणर्षभाः।<br>
बभञ्जुर्वानरास्तत्रप्रचकर्षुश्चसागरम्॥6.22.55॥<br>
तेसालैश्चाश्वकर्णैश्चधवैर्वंशैश्चवानराः।<br>
कुटजैरर्जुनैस्तालैस्तिलकैस्तिमिशैरपि॥6.22.56॥<br>
बिल्वैश्चसप्तपर्णैश्चकर्णिकारैश्चपुष्पितैः।<br>
चूतैश्चाशोकवृक्षैश्चसागरंसमपूरयन्॥6.22.57॥<br>
समूलांश्चविमूलांश्चपादपान्हरिसत्तमाः।<br>
इन्द्रकेतूनिवोद्यम्यप्रजह्रुर्हरयस्तरून्॥6.22.58॥<br>
तालान्दाडिमगुल्मांश्चनारिकेलान्विभीतकान्।<br>
वकुलान्खदिरान्निम्बान्समाजह्रुःसमन्ततः॥6.22.59॥<br>
हस्तिमात्रान्महाकायाःपाषाणांश्चमहाबलाः।<br>
पर्वतांश्चसमुत्पाट्ययन्त्रैःपरिवहन्तिच॥6.22.60॥<br>
प्रक्षिप्यमाणैरचलैःसहसाजलमुद्धतम्।<br>
समुत्पतितमाकाशमुपासर्पत्ततस्ततः॥6.22.61॥<br>
समुद्रंश्रोभयामासुर्वानराश्चसमन्ततः।<br>
सूत्राण्यन्येप्रगृह्णन्तिव्यायतंशतयोजनम्॥6.22.62॥<br>
नलश्चक्रेमहासेतुंमध्येनदनदीपतेः।<br>
सतथाक्रियतेसेतुर्वानरैर्घोरकर्मभिः॥6.22.63॥<br>
दण्डानन्येप्रगृह्णन्तिविचिन्वन्तितथापरे॥6.22.64॥<br>
वानराःशतशस्तत्ररामस्याज्ञापुरस्सराः।<br>
मेघाभैःपर्वताग्रैश्चतृणैःकाष्ठैर्बबन्धिरे॥6.22.65॥<br>
पुष्पिताग्रैश्चतरुभिःसेतुंबध्नन्तिवानराः॥6.22.66॥<br>
पाषाणांश्चगिरिप्रख्यान्गिरीणांशिखराणिच।<br>
दृश्यन्तेपरिधावन्तोगृह्यवारणसन्निभाः॥6.22.67॥<br>
शिलानांक्षिप्यमाणानांशैलानांचनिपात्यताम्।<br>
बभूवतुमुलःशब्दस्तदातस्मिन्महोदधौ॥6.22.68॥<br>
कृतानिप्रथमेनाह्नायोजनानिचतुर्दश।<br>
प्रहृष्टैर्गजसङ्काशैस्त्वरमाणैःप्लवङ्गमैः॥6.22.69॥<br>
द्वितीयेनतथाचाह्नायोजनानितुविंशतिः।<br>
कृतानिप्लवगैस्तूर्णंभीमकायैर्महाबलैः॥6.22.70॥<br>
अह्नातृतीयेनतथायोजनानिकृतानितु।<br>
त्वरमाणैर्महाकायैरेकविंशतिरेवच॥6.22.71॥<br>
चतुर्थेनतथाचाह्नाद्वाविंशतिरथापिच।<br>
योजनानिमहावेगैःकृतानित्वरितैस्तुतैः॥6.22.72॥<br>
पञ्चमेनतथाचाह्नाप्लवगैःक्षिप्रकारिभिः।<br>
योजनानित्रयोविंशत्सुवेलमधिकृत्यवै॥6.22.73॥<br>
सवानरवरःश्रीमान्विश्वकर्मात्मजोबली।<br>
बबन्धसागरेसेतुंयथाचास्यपितातथा॥6.22.74॥<br>
सनलेनकृतःसेतुःसागरेमकारालये।<br>
शुशुभेसुभगःश्रीमान्स्वातीपथइवाम्बरे॥6.22.75॥<br>
ततोदेवाःसगन्धर्वाःसिद्धाश्चपरमर्षयः।<br>
आगम्यगगनेतस्थुर्द्रष्टुकामास्तदद्भुतम्॥6.22.76॥<br>
दशयोजनविस्तीर्णंशतयोजनमायतम्।<br>
ददृशुर्देवगन्धर्वानलसेतुंसुदुष्करम्॥6.22.77॥<br>
आप्लवन्तःप्लवन्तश्चगर्जन्तश्चप्लवङ्गमाः॥6.22.78॥<br>
तदचिन्त्यमसह्यंचअद्भुतंरोमहर्षणम्।<br>
ददृशुःसर्वभूतानिसागरेसेतुबन्धनम्॥6.22.79॥<br>
तानिकोटिसहस्राणिवानराणांमहौजसाम्।<br>
बध्नन्तःसागरेसेतुंजग्मुःपारंमहोदधेः॥6.22.80॥<br>
विशालःसुकृतःश्रीमान्सुभूमिःसुसमाहितः।<br>
अशोभतमहासेतुःसीमन्तइवसागरे॥6.22.81॥<br>
ततःपारेसमुद्रस्यगदापाणिर्विभीषणः।<br>
परेषामभिघातार्थमतिष्ठत्सचिवैःसह॥6.22.82॥<br>
सुग्रीवस्तुततःप्राहरामंसत्यपराक्रमम्।<br>
हनुमन्तंत्वमारोहअङ्गदंचापिलक्ष्मणः॥6.22.83॥<br>
अयंहिविपुलोवीरसागरोमकारालयः।<br>
वैहायसौयुवामेतौवानरौतारयिष्यतः॥6.22.84॥<br>
अग्रतस्तस्यसैन्यस्यश्रीमान्रामःसलक्ष्मणः।<br>
जगामधन्वीधर्मात्मासुग्रीवेणसमन्वितः॥6.22.85॥<br>
अन्येमध्येनगच्छन्तिपार्श्वतोऽन्येप्लवङ्गमाः।<br>
सलिलेप्रपतन्त्यन्येमार्गमन्येनलेभिरे॥6.22.86॥<br>
केचिद्वैहायसगताःसुपर्णाइवपुप्लुवुः॥6.22.87॥<br>
घोषेणमहतातस्यसिन्धोर्घोषंसमुच्छ्रितम्।<br>
भीममन्तर्दधेभीमातरन्तीहरिवाहिनी॥6.22.88॥<br>
वानराणांहिसातीर्णावाहिनीनलसेतुना।<br>
तीरेनिविविशेराज्ञोबहुमूलफलोदके॥6.22.89॥<br>
तदद्भुतंराघवकर्मदुष्करंसमीक्ष्यदेवाःसहसिद्धचारणैः।<br>
उपेत्यरामंसहसामहर्षिभिःसमभ्यषिञ्चन्सुशुभैर्जलैःपृथक्॥6.22.90॥<br>
जयस्वशत्रून्नरदेवमेदिनींससागरांपालयशाश्वतीःसमाः।<br>
इतीवरामंनरदेवसत्कृतंशुभैर्वचोभिर्विविधैरपूजयन्॥6.22.91॥</div></div><script>ac.playbackRate=0.5+parseInt(slider.value)/200</script></body>
</html>