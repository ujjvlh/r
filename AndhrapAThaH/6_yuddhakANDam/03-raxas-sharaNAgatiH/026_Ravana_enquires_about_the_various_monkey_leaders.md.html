<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-026-Ravana_enquires_about_the_various_monkey_leaders_0.mp3" type="audio/mpeg"></audio><br>
<br>
तद्वचःपथ्यमक्लीबंसारणेनाभिभाषितम्।<br>
निशम्यरावणोराजाप्रत्यभाषतसारणम्॥6.26.1॥<br>
यदिमामभियुञ्जीरन्देवगन्धर्वदानवाः।<br>
नैवसीतांप्रदास्यामिसर्वलोकभयादपि॥6.26.2॥<br>
प्रतिप्रदानमद्यैवसीतायाःसाधुमन्यसे।<br>
कोहिनामसपत्नोमांसमरेजेतुमर्हति॥6.26.3॥<br>
इत्युक्त्वापरुषंवाक्यंरावणोराक्षसाधिपः॥6.26.4॥<br>
आरुरोहततःश्रीमान्प्रासादंहिमपाण्डरम्।<br>
बहुतालसमुत्सेधंरावणोऽथदिदृक्षया॥6.26.5॥<br>
पश्यमानःसमुद्रंचपर्वतांश्चवनानिच।<br>
ददर्शपृथिवीदेशंसुसम्पूर्णंप्लवङ्गमैः॥6.26.6॥<br>
तदपारमसङ्ख्येयंवानराणांमहद्बलम्।<br>
आलोक्यरावणोराजापरिपप्रच्छसारणम्॥6.26.7॥<br>
एषांवानरमुख्यानांकेशूराःकेमहाबलाः।<br>
केपूर्वमभिवर्तन्तेमहोत्साहाःसमन्ततः॥6.26.8॥<br>
केषांशृणोतिसुग्रीवःकेवायूथपयूथपाः।<br>
सारणाचक्ष्वतत्त्वेनकेप्रधानाःप्लवङ्गमाः॥6.26.9॥<br>
सारणोराक्षसेन्द्रस्यवचनंपरिपृच्छतः।<br>
आचचक्षेऽथमुख्यज्ञोमुख्यांस्तांस्तुवनौकसः॥6.26.10॥<br>
एषयोऽभिमुखोलङ्कांनर्दंस्तिष्ठतिवानरः।<br>
यूथपानांसहस्राणांशतेनपरिवारितः॥6.26.11॥<br>
यस्यघोषेणमहतासप्राकारासतोरणा।<br>
लङ्काप्रवेपतेसर्वासशैलवनकानना॥6.26.12॥<br>
सर्वशाखामृगेन्द्रस्यसुग्रीवस्यमहात्मनः।<br>
बलाग्रेतिष्ठतेवीरोनीलोनामैषयूथपः॥6.26.13॥<br>
बाहूप्रगृह्ययःपद्भ्यांमहींगच्छतिवीर्यवान्।<br>
लङ्कामभिमुखःक्रोधादभीक्ष्णंचविजृम्भते॥6.26.14॥<br>
गिरिशृङ्गप्रतीकाशःपद्मकिञ्जल्कसन्निभः॥6.26.15॥<br>
स्फोटयत्यभिसंरब्धोलाङ्गूलंचपुनःपुनः।<br>
यस्यलाङ्गूलशब्देनस्वनन्तिप्रदिशोदश॥6.26.16॥<br>
एषवानरराजेनसुग्रीवेणाभिषेचितः।<br>
योवराज्येऽङ्गदोनामत्वामाह्वयतिसंयुगे॥6.26.17॥<br>
वालिनःसदृशःपुत्रःसुग्रीवस्यसदाप्रियः।<br>
राघवार्थेपराक्रान्तःशक्रार्थेवरुणोयथा॥6.26.18॥<br>
एतस्यसामतिःसर्वायद्दृष्टाजनकात्मजा।<br>
हनूमतावेगवताराघवस्यहितैषिणा॥6.26.19॥<br>
बहूनिवानरेन्द्राणामेषयूथानिवीर्यवान्।<br>
परिगृह्याभियातित्वांस्वेनानीकेनदुर्जयः॥6.26.20॥<br>
अनुवालिसुतस्यापिबलेनमहतावृतः।<br>
वीरस्तिष्ठतिसङ्ग्रामेसेतुहेतुरयंनलः॥6.26.21॥<br>
येतुविष्टभ्यगात्राणिक्ष्वेलयन्तिनदन्तिच।<br>
उत्थायचविजृम्भन्तेक्रोधेनहरिपुङ्गवाः॥6.26.22॥<br>
एतेदुष्प्रसहाघोराश्चण्डाश्चण्डपराक्रमाः।<br>
अष्टौशतसहस्राणिदशकोटिशतानिच॥6.26.23॥<br>
यएनमनुगच्छन्तिवीराश्चन्दनवासिनः।<br>
एषैवाशंसतेलङ्कांस्वेनानीकेनमर्दितुम्॥6.26.24॥<br>
श्वेतोरजतसङ्काशश्चपलोभीमविक्रमः।<br>
बुद्धिमान्वानरोवीरस्त्रिषुलोकेषुविश्रुतः॥6.26.25॥<br>
तूर्णंसुग्रीवमागम्यपुनर्गच्छतिसत्वरः।<br>
विभजन्वानरींसेनामनीकानिप्रहर्षयन्॥6.26.26॥<br>
नाम्नासङ्कोचनोनामनानानगयुतोगिरिः।<br>
तत्रराज्यंप्रशास्त्येषकुमुदोनामयूथपः॥6.26.27॥<br>
योऽसौशतसहस्राणांसहस्रंपरिकर्षति॥6.26.28॥<br>
यस्यवालाबहुव्यामादीर्घालाङ्गूलमाश्रिताः।<br>
ताम्राःपीताःसिताःश्वेताःप्रकीर्णाघोरकर्मणः॥6.26.29॥<br>
अदीनोरोषणश्चण्डःसङ्ग्राममभिकाङ्क्षति।<br>
एषोऽप्याशंसतेलङ्कांस्वेनानीकेनमर्दितुम्॥6.26.30॥<br>
यस्त्वेषसिंहसङ्काशःकपिलोदीर्घलोचनः।<br>
निभृतःप्रेक्षतेलङ्कांदिधक्षन्निवचक्षुषा॥6.26.31॥<br>
विन्ध्यंकृष्णगिरिंसह्यंपर्वतंचसुदर्शनम्।<br>
राजन्सततमध्यास्तेरम्भोनामैषयूथपः॥6.26.32॥<br>
यमेतेवानराःशूराश्चण्डाश्चण्डपराक्रमाः।<br>
परिवार्यानुगच्छन्तिलङ्कांमर्दितुमोजसा॥6.26.33॥<br>
यस्तुकर्णौविवृणुतेजृम्भतेचपुनःपुनः।<br>
नचसंविजतेमृत्योर्नचयुद्धाद्विधावति॥6.26.34॥<br>
प्रकम्पतेचरोषेणतिर्यक्चपुनरीक्षते।<br>
पश्यन्लाङ्गूलमपिचक्ष्वेलतेचमहाबलः॥6.26.35॥<br>
महाजवोवीतभयोरम्यंसाल्वेयपर्वतम्।<br>
राजन्सततमध्यास्तेशरभोनामयूथपः॥6.26.36॥<br>
एतस्यबलिनःसर्वेविहारानामयूथपाः।<br>
राजन्शतसहस्राणिचत्वारिंशत्तथैवच॥6.26.37॥<br>
यस्तुमेघइवाकाशंमहानावृत्यतिष्ठति।<br>
मध्येवानरवीराणांसुराणामिववासवः॥6.26.38॥<br>
भेरीणामिवसन्नादोयस्यैषश्रूयतेमहान्।<br>
घोषःशाखामृगेन्द्राणांसङ्ग्राममभिकाङ्क्षताम्॥6.26.39॥<br>
एषपर्वतमध्यास्तेपारियात्रमनुत्तमम्।<br>
युद्धेदुष्प्रसहोनित्यंपनसोनामयूथपः॥6.26.40॥<br>
एनंशतसहस्राणांशतार्धंपर्युपासते।<br>
यूथपायूथपश्रेष्ठंयेषांयूथानिभागशः॥6.26.41॥<br>
यस्तुभीमांप्रवल्गन्तींचमूंतिष्ठतिशोभयन्।<br>
स्थितांतीरेसमुद्रस्यद्वितीयइवसागरः॥6.26.42॥<br>
एषदर्दरसङ्काशोविनतोनामयूथपः।<br>
पिबंश्चरतिपर्णासांनदीनामुत्तमांनदीम्॥6.26.43॥<br>
षष्टिःशतसहस्राणिबलमस्यप्लवङ्गमाः॥6.26.44॥<br>
त्वामाह्वयतियुद्धायक्रोधनोनामयूथपः।<br>
विक्रान्ताबलवन्तश्चयथायूथानिभागशः॥6.26.45॥<br>
यस्तुगैरिकवर्णाभंवपुःपुष्यतिवानरः।<br>
अवमत्यसदासर्वान्वानरान्बलदर्पितान्॥6.26.46॥<br>
एनंशतसहस्राणिसप्ततिःपर्युपासते।<br>
एषैवाशंसतेलङ्कांस्वेनानीकेनमर्दितुम्॥6.26.47॥<br>
एतेदुष्प्रसहाघोराबलिनःकामरूपिणः।<br>
यूथपायूथपश्रेष्ठाएषांयूथानिभागशः॥6.26.48॥<script>ac.playbackRate=0.5</script>