<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-029-Ravana_reprimands_Shuka_and_Sarana_0.mp3" type="audio/mpeg"></audio><br>
<br>
शुकेनतुसमाख्यातांस्तान्दृष्ट्वाहरियूथपान्।<br>
समीपस्थंचरामस्यभ्रातरंस्वंविभीषणम्॥6.29.1॥<br>
लक्ष्मणंचमहावीर्यंभुजंरामस्यदक्षिणम्।<br>
सर्ववानरराजंचसुग्रीवंभीमाविक्रमम्॥6.29.2॥<br>
किञ्चिदाविग्नहृदयोजातक्रोधश्चरावणः।<br>
भर्त्सयामासतौवीरौकथान्तेशुकसारणौ॥6.29.3॥<br>
अधोमुखौतौप्रणतावब्रवीच्छुकसारणौ।<br>
रोषगद्गदयावाचासंरब्धःपरुषंवचः॥6.29.4॥<br>
नतावत्सदृशंनामसचिवैरुपजीविभिः।<br>
विप्रियंनृपतेर्वक्तुंनिग्रहप्रग्रहेप्रभोः॥6.29.5॥<br>
रिपूणांप्रतिकूलानांयुद्धार्थमभिवर्तताम्।<br>
उभाभ्यांसदृशंनामवक्तुमप्रस्तवेस्तवम्॥6.29.6॥<br>
सारंयद्राजशास्त्राणामनुजीव्यंनगृह्यते।<br>
गृहीतोवानविज्ञातोभारोज्ञानस्यवोह्यते॥6.29.7॥<br>
ईदृशैःसचिवैर्युक्तोमूर्खैर्दिष्ट्याधराम्यहम्॥6.29.8॥<br>
किन्नुमृत्योर्भयंनास्तिवक्तुंमांपरुषंवचः।<br>
यस्यमेशासतोजिह्वाप्रयच्छतिशुभाशुभम्॥6.29.9॥<br>
अप्येवदहनंस्पृष्ट्वावनेतिष्ठन्तिपादपाः।<br>
राजदोषपरामृष्टास्तिष्ठन्तेनापराधिनः॥6.29.10॥<br>
हन्यामहंत्विमौपापौशत्रुपक्षप्रशंसकौ।<br>
यदिपूर्वोपकारैस्तुनक्रोधोमृदुतांव्रजेत्॥6.29.11॥<br>
अपध्वंसतगच्छध्वंसन्निकर्षादितोमम।<br>
नहिवांहन्तुमिच्छामिस्मराम्युपकृतानिवाम्॥6.29.12॥<br>
हतावेवकृतघ्नौतौमयिस्नेहपराङ्मुखौ॥6.29.13॥<br>
एवमुक्तौतुसव्रीडौतावुभौशुकसारणौ।<br>
रावणंजयशब्देनप्रतिनन्द्याभिनिस्सृतौ॥6.29.14॥<br>
उपस्थापयमेशीघ्रंचारान्नीतिविशारदान्।<br>
महोदरस्तथोक्तस्तुशीघ्रमाज्ञापयच्चरान्॥6.29.15॥<br>
ततश्चाराःसन्त्वरिताःप्राप्ताःपार्थिवशासनात्।<br>
उपस्थिताःप्राञ्जलयोवर्धयित्वाजयाशिषा॥6.29.16॥<br>
तानब्रवीत्ततोवाक्यंरावणोराक्षसाधिपः।<br>
चारान्प्रत्यायितान्शूरान्भक्तान्विगतसाध्वसान्॥6.29.17॥<br>
इतोगच्छतरामस्यव्यवसायंपरीक्षथ।<br>
मन्त्रिष्वभ्यन्तरायेऽस्यप्रीत्यातेनसमागताः॥6.29.18॥<br>
कथंस्वपितिजागर्तिकिमन्यच्चकरिष्यति।<br>
विज्ञायनिपुणंसर्वमागन्तव्यमशेषतः॥6.29.19॥<br>
चारेणविदितःशत्रुःपण्डितैर्वसुधाधिपैः।<br>
युद्धेस्वल्पेनयत्नेनसमासाद्यनिरस्यते॥6.29.20॥<br>
चारास्तुतेतथेत्युक्त्वाप्रहृष्टाराक्षसेस्वरम्।<br>
शार्दूलमग्रतःकृत्वाततश्चक्रुःप्रदक्षिणम्॥6.29.21॥<br>
ततस्तेतंमहात्मानंचाराराक्षससत्तमम्।<br>
कृत्वाप्रदक्षिणंजग्मुर्यत्ररामःसलक्ष्मणः॥6.29.22॥<br>
तेसुवेलस्यशैलस्यसमीपेरामलक्ष्मणौ।<br>
प्रच्छन्नाददृशुर्गत्वाससुग्रीवविभीषणौ॥6.29.23॥<br>
प्रेक्षमाणाश्चमूंतांचबभूवुर्भयविक्लवाः॥6.29.24॥<br>
तेतुधर्मात्मनादृष्टाराक्षसेन्द्रेणराक्षसाः॥6.29.25॥<br>
विभीषणेनतत्रस्थानिगृहीतायदृच्छया।<br>
शार्दूलोग्राहितस्त्वेकःपापोऽयमितिराक्षसः॥6.29.26॥<br>
मोचितःसोऽपिरामेणवध्यमानःप्लवङ्गमैः।<br>
आनृशंस्येनरामस्यमोचिताराक्षिसाःपरे॥6.29.27॥<br>
वानरैरर्दितास्तेतुविक्रान्तैर्लघुविक्रमैः।<br>
पुनर्लङ्कामनुप्राप्ताःश्वसन्तोनष्टचेतसः॥6.29.28॥<br>
ततोदशग्रीवमुपस्थितास्तुतेचाराबहिर्नित्यचरानिशाचराः।<br>
गिरेःसुवेलस्यसमीपवासिनंन्यवेदयन्भीमबलंमहाबलाः॥6.29.29॥<script>ac.playbackRate=0.5</script>