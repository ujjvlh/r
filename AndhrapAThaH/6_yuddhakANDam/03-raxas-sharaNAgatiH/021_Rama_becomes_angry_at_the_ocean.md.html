<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-021-Rama_becomes_angry_at_the_ocean.mp3" type="audio/mpeg"></audio><br>
<br>
अञ्जलिंप्राङ्मुखःकृत्वाप्रतिशिश्येमहोदधेः।<br>
बाहुंभुजगभोगाभमुपधायारिसूदनः॥6.21.1॥<br>
जातरूपमयैश्चैवभूषणैर्भूषितंपुरा॥6.21.2॥<br>
वरकाञ्चनकेयूरमुक्ताप्रवरभूषणैः।<br>
भुजैःपरमनारीणामभिमृष्टमनेकधा॥6.21.3॥<br>
चन्दनागरुभिश्चैवपुरस्तादधिवासितम्।<br>
बालसूर्यप्रतीकाशैश्चन्दनैरुपशोभितम्॥6.21.4॥<br>
शयनेचोत्तमाङ्गेनसीतायाःशोभितंपुरा।<br>
तक्षकस्येवसम्भोगंगङ्गाजलनिषेवितम्॥6.21.5॥<br>
संयुगेयुगसङ्काशंशत्रूणांशोकवर्द्धनम्।<br>
सुहृदानन्दनंदीर्घंसागरान्तव्यपाश्रयम्॥6.21.6॥<br>
अस्यताचपुनःसव्यंज्याघातविगतत्वचम्।<br>
दक्षिणोदक्षिणंबाहुंमहापरिघसन्निभम्॥6.21.7॥<br>
गोसहस्रप्रदातारमुपधायमहद्भुजम्।<br>
अद्यमेमरणंवाऽथतरणंसागरस्यवा॥6.21.8॥<br>
इतिरामोमतिंकृत्वामहाबाहुर्महोदधिम्।<br>
अधिशिश्येसविधिवत्प्रयतोनियतोमुनिः॥6.21.9॥<br>
तस्यरामस्यसुप्तस्यकुशास्तीर्णेमहीतले।<br>
नियमादप्रमत्तस्यनिशास्तिस्रोऽतिचक्रमुः॥6.21.10॥<br>
सत्रिरात्रोषितस्तत्रनयज्ञोधर्मवत्सलः।<br>
उपासततदारामःसागरंसरितांपतिम्॥6.21.11॥<br>
नचदर्शयतेमन्दस्तदारामस्यसागरः।<br>
प्रयतेनापिरामेणयथार्हमभिपूजितः॥6.21.12॥<br>
समुद्रस्यततःक्रुद्धोरामोरक्तान्तलोचनः।<br>
समीपस्थमुवाचेदंलक्ष्मणंशुभलक्षणम्॥6.21.13॥<br>
अवलेपःसमुद्रस्यनदर्शयतियत्स्वयम्॥6.21.14॥<br>
प्रशमश्चक्षमाचैवआर्जवंप्रियवादिता।<br>
असामर्थ्यंफलन्त्येतेनिर्गुणेषुसतांगुणाः॥6.21.15॥<br>
आत्मप्रशंसिनंदुष्टंधृष्टंविपरिधावकम्।<br>
सर्वत्रोत्सृष्टदण्डंचलोकःसत्कुरुतेनरम्॥6.21.16॥<br>
नसाम्नाशक्यतेकीर्तिर्नसाम्नाशक्यतेयशः।<br>
प्राप्तुंलक्ष्मणलोकेऽस्मिन्जयोवारणमूर्द्धनि॥6.21.17॥<br>
अद्यमद्बाणनिर्भिन्नैर्मकरैर्मकरालयम्।<br>
निरुद्धतोयंसौमित्रेप्लवद्भिःपश्यसर्वतः॥6.21.18॥<br>
महाभोगानिमत्स्यानांकरिणांचकरानिह।<br>
भोगिनांपश्यनागानांमयाछिन्नानिलक्ष्मण॥6.21.19॥<br>
सशङ्खशुक्तिकाजालंसमीनमकरंशरैः।<br>
अद्ययुद्धेनमहतासमुद्रंपरिशोषये॥6.21.20॥<br>
क्षमयाहिसमायुक्तंमामयंमकरालयः।<br>
असमर्थंविजानातिधिक्क्षमामीदृशेजने॥6.21.21॥<br>
नदर्शयतिसाम्नामेसागरोरूपमात्मनः॥6.21.22॥<br>
चापमानयसौमित्रेशरांश्चाशीविषोपमान्।<br>
सागरंशोषयिष्यामिपद्भ्यांयान्तुप्लवङ्गमाः॥6.21.23॥<br>
अद्याक्षोभ्यमपिक्रुद्धःक्षोभयिष्यामिसागरम्॥6.21.24॥<br>
वेलासुकृतमर्यादंसहसोर्मिसमाकुलम्।<br>
निर्मर्यादंकरिष्यामिसायकैर्वरुणालयम्॥6.21.25॥<br>
महार्णवंक्षोभयिष्येमहादानवसङ्कुलम्॥6.21.26॥<br>
एवमुक्त्वाधनुष्पाणिःक्रोधविस्फारितेक्षणः।<br>
बभूवरामोदुर्द्धर्षोयुगान्ताग्निरिवज्वलन्॥6.21.27॥<br>
सम्पीड्यचधनुर्घोरंकम्पयित्वाशरैर्जगत्।<br>
मुमोचविशिखानुग्रान्वज्रानिवशतक्रतुः॥6.21.28॥<br>
तेज्वलन्तोमहावेगास्तेजसासायकोत्तमाः।<br>
प्रविशन्तिसमुद्रस्यसलिलंत्रस्तपन्नगम्॥6.21.29॥<br>
तोयवेगःसमुद्रस्यसनक्रमकरोमहान्।<br>
सम्बभूवमहाघोरःसमारुतरवस्तदा॥6.21.30॥<br>
महोर्मिमालाविततःशङ्खशुक्तिसमावृतः।<br>
सधूमपरिवृत्तोर्मिःसहसाऽऽसीन्महोदधिः॥6.21.31॥<br>
व्यथिताःपन्नगाश्चासन्दीप्तास्यादीप्तलोचनाः।<br>
दानवाश्चमहावीर्याःपातालतलवासिनः॥6.21.32॥<br>
ऊर्मयःसिन्धुराजस्यसनक्रमकरास्तदा।<br>
बिन्ध्यमन्दरसङ्काशाःसमुत्पेतुःसहस्रशः॥6.21.33॥<br>
आघूर्णिततरङ्गौघःसम्भ्रान्तोरगराक्षसः।<br>
उद्वर्तितमहाग्राहःसंवृत्तःसलिलाशयः॥6.21.34॥<br>
ततस्तुतंराघवमुग्रवेगंप्रकर्षमाणंधनुरप्रमेयम्।<br>
सौमित्रिरुत्पत्यसमुच्छ्वसन्तंमामेतिचोक्त्वाधनुराललम्बे॥6.21.35॥<script>ac.playbackRate=0.5</script>