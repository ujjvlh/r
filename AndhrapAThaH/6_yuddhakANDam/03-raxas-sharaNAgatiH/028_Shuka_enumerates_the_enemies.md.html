<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-028-Shuka_enumerates_the_enemies_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सारणस्यवचःश्रुत्वारावणंराक्षसाधिपम्।<br>
बलमादिश्यतत्सर्वंशुकोवाक्यमथाब्रवीत्॥6.28.1॥<br>
स्थितान्पश्यसियानेतान्मत्तानिवमहाद्विपान्।<br>
न्यग्रोधानिवगाङ्गेयान्सालान्हैमवतानिव॥6.28.2॥<br>
एतेदुष्प्रसहाराजन्बलिनःकामरूपिणः।<br>
दैत्यदानवसङ्काशायुद्धेदेवपराक्रमाः॥6.28.3॥<br>
एषांकोटिसहस्राणिनवपञ्चचसप्तच।<br>
तथाशङ्खसहस्राणितथावृन्दशतानिच॥6.28.4॥<br>
एतेसुग्रीवसचिवाःकिष्किन्धानिलयाःसदा।<br>
हरयोदेवगन्धर्वैरुत्पन्नाःकामरूपिणः॥6.28.5॥<br>
यौतौपश्यसितिष्ठन्तौकुमारौदेवरूपिणौ।<br>
मैन्दश्चद्विविदश्चोभौताभ्यांनास्तिसमोयुधि॥6.28.6॥<br>
ब्रह्मणासमनुज्ञातावमृतप्राशिनावुभौ।<br>
आशंसेतेयुथालङ्कामेतौमर्दितुमोजसा॥6.28.7॥<br>
यंतुपश्यसितिष्ठन्तंप्रभिन्नमिवकुञ्जरम्।<br>
योबलात्क्षोभयेत्क्रुद्धःसमुद्रमपिवानरः॥6.28.8॥<br>
एषोऽभिगन्तालङ्कायावैदेह्यास्तवचप्रभो।<br>
एनंपश्यपुरादृष्टंवानरंपुनरागतम्॥6.28.9॥<br>
ज्येष्ठःकेसरिणःपुत्रोवातात्मजइतिश्रुतः।<br>
हनुमानितिविख्यातोलङ्घितोयेनसागरः॥6.28.10॥<br>
कामरूपीहरिश्रेष्ठोबलरूपसमन्वितः।<br>
अनिवार्यगतिश्चैवयथासततगःप्रभुः॥6.28.11॥<br>
उद्यन्तंभास्करंदृष्ट्वाबालःकिलपिपासितः।<br>
त्रियोजनसहस्रंतुअध्वानमवतीर्यहि॥6.28.12॥<br>
आदित्यमाहरिष्यामिनमेक्षुत्प्रतियास्यति।<br>
इतिसञ्चिन्त्यमनसापुरैषबलदर्पितः॥6.28.13॥<br>
अनाधृष्यतमंदेवमपिदेवर्षिदानवैः।<br>
अनासाद्यैवपतितोभास्करोदयनेगिरौ॥6.28.14॥<br>
पतितस्यकपेरस्यहनुरेकाशिलातले।<br>
किञ्चिद्भिन्नादृढहनोर्हनुमानेषतेनवै॥6.28.15॥<br>
सत्यमागमयोगेनममैषविदितोहरिः।<br>
नास्यशक्यंबलंरूपंप्रभावोवाऽपिभाषितुम्॥6.28.16॥<br>
एषआशंसतेलङ्कामेकोमर्दितुमोजसा॥6.28.17॥<br>
यश्चैषोऽनन्तरःशूरःश्यामःपद्मनिभेक्षणः।<br>
इक्ष्वाकूणामतिरथोलोकेविख्यातपौरुषः॥6.28.18॥<br>
यस्मिन्नचलतेधर्मोयोधर्मंनातिवर्तते।<br>
योब्राह्ममस्त्रंवेदांश्चवेदवेदविदांवरः॥6.28.19॥<br>
योभिन्द्याद्गगनंबाणैःपर्वतानपिदारयेत्।<br>
यस्यमृत्योरिवक्रोधःशक्रस्येवपराक्रमः॥6.28.20॥<br>
यस्यभार्याजनस्थानात्सीताचापहृतात्वया।<br>
सएषरामस्त्वांयोद्धुंराजन्समभिवर्तते॥6.28.21॥<br>
यस्यैषदक्षिणेपार्श्वेशुद्धजाम्बूनदप्रभः।<br>
विशालवक्षास्ताम्राक्षोनीलकुञ्चितमूर्धजः॥6.28.22॥<br>
एषोऽस्यलक्ष्मणोनामभ्राताप्राणसमःप्रियः।<br>
नयेयुद्धेचकुशलःसर्वशास्त्रविशारदः॥6.28.23॥<br>
अमर्षीदुर्जयोजेताविक्रान्तोबुद्धिमान्बली।<br>
रामस्यदक्षिणोबाहुर्नित्यंप्राणोबहिश्चरः॥6.28.24॥<br>
नह्येषराघवस्यार्थेजीवितंपरिरक्षति।<br>
एषैवाशंसतेयुद्धेनिहन्तुंसर्वराक्षसान्॥6.28.25॥<br>
यस्तुसव्यमसौपक्षंरामस्याश्रित्यतिष्ठति।<br>
रक्षोगणपरिक्षिप्तोराजाह्येषविभीषणः॥6.28.26॥<br>
श्रीमताराजराजेनलङ्कायामभिषेचितः।<br>
त्वामेवप्रतिसंरब्धोयुद्धायैषोऽभिवर्तते॥6.28.27॥<br>
यंतुपश्यसितिष्ठन्तंमध्येगिरिमिवाचलम्।<br>
सर्वशाखामृगेन्द्राणांभर्तारमपराजितम्॥6.28.28॥<br>
तेजसायशसाबुद्ध्याज्ञानेनाभिजनेनच।<br>
यःकपीनतिबभ्राजहिमवानिवपर्वतान्॥6.28.29॥<br>
किष्किन्धांयःसमध्यास्तेगुहांसगहनद्रुमाम्।<br>
दुर्गांपर्वतदुर्गस्थांप्रधानैःसहयूथपैः॥6.28.30॥<br>
यस्यैषाकाञ्चनीमालाशोभतेशतपुष्करा।<br>
कान्तादेवमनुष्याणांयस्यांलक्ष्मीःप्रतिष्ठिता॥6.28.31॥<br>
एतांचमालांतारांचकपिराज्यंचशाश्वतम्।<br>
सुग्रीवोवालिनंहत्वारामेणप्रतिपादितः॥6.28.32॥<br>
शतंशतसहस्राणांकोटिमाहुर्मनीषिणः।<br>
शतंकोटिसहस्राणांशङ्खइत्यभिधीयते॥6.28.33॥<br>
शतंशङ्खसहस्राणांमहाशङ्खइतिस्मृतः।<br>
महाशङ्खसहस्राणांशतंवृन्दमितिस्मृतम्॥6.28.34॥<br>
शतंवृन्दसहस्राणांमहावृन्दमितिस्मृतम्।<br>
महावृन्दसहस्राणांशतंपद्ममितिस्मृतम्॥6.28.35॥<br>
शतंपद्मसहस्राणांमहापद्ममितिस्मृतम्।<br>
महापद्मसहस्राणांशतंखर्वमिहोच्यते॥6.28.36॥<br>
शतंखर्वसहस्राणांमहाखर्वमितिस्मृतम्।<br>
महाखर्वसहस्राणांसमुद्रमभिधीयते॥6.28.37॥<br>
शतंसमुद्रसाहस्रमोघइत्यभिधीयते।<br>
शतमोघसहस्राणांमहौघइतिविश्रुतः॥6.28.38॥<br>
एवंकोटिसहस्रेणशङ्खानांचशतेनच।<br>
महाशङ्खसहस्रेणतथावृन्दशतेनच॥6.28.39॥<br>
महावृन्दसहस्रेणतथापद्मशतेनच।<br>
महापद्मसहस्रेणतथाखर्वशतेनच॥6.28.40॥<br>
समुद्रेणशतेनैवमहौघेनतथैवच।<br>
एषकोटिमहौघेनसमुद्रसदृशेनच॥6.28.41॥<br>
विभीषणेनसचिवैराक्षसैःपरिवारितः।<br>
सुग्रीवोवानरेन्द्रस्त्वांयुद्धार्थमभिवर्तते॥6.28.42॥<br>
महाबलवृतोनित्यंमहाबलपराक्रमः॥6.28.43॥<br>
इमांमहाराजसमीक्ष्यवाहिनीमुपस्थितांप्रज्वलितग्रहोपमाम्।<br>
ततःप्रयत्नःपरमोविधीयतांयथाजयःस्यान्नपरैःपराजयः॥6.28.44॥</div></div><script>ac.playbackRate=0.5+parseInt(slider.value)/200</script></body>
</html>