<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-018-Vibhishana_joins_as_an_associate_in_Rama_s_side.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
अथरामःप्रसन्नात्माश्रुत्वावायुसुतस्यह।<br>
प्रत्यभाषतदुर्धर्षःश्रुतवानात्मनिस्थितम्॥6.18.1॥<br>
ममापितुविवक्षाऽस्तिकाचित्प्रतिविभीषणम्।<br>
श्रोतुमिच्छामितत्सर्वंभवद्भिःश्रेयसिस्थितैः॥6.18.2॥<br>
मित्रभावेनसम्प्राप्तंनत्यजेयंकथञ्चन।<br>
दोषोयद्यपितस्यस्यात्सतामेतदगर्हितम्॥6.18.3॥<br>
सुग्रीवस्त्वथतद्वाक्यमाभाष्यचविमृश्यच।<br>
ततःशुभतरंवाक्यमुवाचहरिपुङ्गवः॥6.18.4॥<br>
सुदुष्टोवाप्यदुष्टोवाकिमेषरजनीचरः॥6.18.5॥<br>
ईदृशंव्यसनंप्राप्तंभ्रातरंयःपरित्यजेत्।<br>
कोनामसभवेत्तस्ययमेषनपरित्यजेत्॥6.18.6॥<br>
ईषदुत्स्मयमानस्तुलक्ष्मणंपुण्यलक्ष्णम्।<br>
इतिहोवाचकाकुत्स्थोवाक्यंसत्यपराक्रमः॥6.18.7॥<br>
अनधीत्यचशास्त्राणिवृद्धाननुपसेव्यच।<br>
नशक्यमीदृशंवक्तुंयदुवाचहरीश्वरः॥6.18.8॥<br>
अस्तिसूक्ष्मतरंकिञ्चिद्यदत्रप्रतिभातिमे।<br>
प्रत्यक्षंलौकिकंवापिविद्यतेसर्वराजसु॥6.18.9॥<br>
अमित्रास्तत्कुलीनाश्चप्रातिदेश्याश्चकीर्तिताः।<br>
व्यसनेषुप्रहर्तारस्तस्मादयमिहागतः॥6.18.10॥<br>
अपापास्तत्कुलीनाश्चमानयन्तिस्वकान्हितान्।<br>
एषप्रायोनरेन्द्राणांशङ्कनीयस्तुशोभनः॥6.18.11॥<br>
तत्रतेकीर्तयिष्यामियथाशास्त्रमिदंशृणु।<br>
नवयंतत्कुलीनाश्चराज्यकाङ्क्षीचराक्षसः॥6.18.12॥<br>
पण्डिताहिभविष्यन्तितस्माद्ग्राह्योविभीषणः॥6.18.13॥<br>
प्रवादश्चमहानेषततोऽस्यभयमागतम्।<br>
इतिभेदंगमिष्यन्तितस्माद्ग्राह्योविभीषणः॥6.18.14॥<br>
नसर्वेभ्रातरस्तातभवन्तिभरतोपमाः।<br>
मद्विधावापितुःपुत्राःसुहृदोवाभवद्विधाः॥6.18.15॥<br>
एवमुक्तस्तुरामेणसुग्रीवःसहलक्ष्मणः।<br>
उत्थायेदंमहाप्राज्ञःप्रणतोवाक्यमब्रवीत्॥6.18.16॥<br>
रावणेनप्रणिहितंतमवेमिविभीषणम्।<br>
तस्याहंनिग्रहंमन्येक्षमंक्षमवतांवर॥6.18.17॥<br>
राक्षसोजिह्मयाबुद्ध्यासन्दिष्टोऽयमिहागतः।<br>
प्रहर्तुंत्वयिविश्वस्तेप्रच्छन्नोमयिवाऽनघ॥6.18.18॥<br>
लक्ष्मणेवामहाबाहोसवध्यःसचिवैःसह।<br>
रावणस्यनृशंसस्यभ्राताह्येषविभीषणः॥6.18.19॥<br>
एवमुक्त्वारघुश्रेष्ठंसुग्रीवोवाहिनीपतिः।<br>
वाक्यज्ञोवाक्यकुशलंततोमौनमुपागमत्॥6.18.20॥<br>
सुग्रीवस्यतुतद्वाक्यंरामःश्रुत्वाविमृश्यच।<br>
ततःशुभतरंवाक्यमुवाचहरिपुङ्गवम्॥6.18.21॥<br>
सुदुष्टोवाप्यदुष्टोवाकिमेषरजनीचरः।<br>
सूक्ष्ममप्यहितंकर्तुंममाशक्तःकथञ्चन॥6.18.22॥<br>
पिशाचान्दानवान्यक्षान्पृथिव्यांचैवराक्षसान्।<br>
अङ्गुल्यग्रेणतान्हन्यामिच्छन्हरिगणेश्वर॥6.18.23॥<br>
श्रूयतेहिकपोतेनशत्रुःशरणमागतः।<br>
अर्चितश्चयथान्यायंस्वैश्चमांसैर्निमन्त्रितः॥6.18.24॥<br>
सहितंप्रतिजग्राहभार्याहर्तारमागतम्।<br>
कपोतोवानरश्रेष्ठकिंपुनर्मद्विधोजनः॥6.18.25॥<br>
ऋषेःकण्वस्यपुत्रेणकण्डुनापरमर्षिणा।<br>
शृणुगाथांपुरागीतांधर्मिष्ठांसत्यवादिना॥6.18.26॥<br>
बद्धाञ्जलिपुटंदीनंयाचन्तंशरणागतम्।<br>
नहन्यादानृशंस्यार्थमपिशत्रुंपरन्तप॥6.18.27॥<br>
आर्तोवायदिवादृप्तःपरेषांशरणागतः।<br>
अरिःप्राणान्परित्यज्यरक्षितव्यःकृतात्मना॥6.18.28॥<br>
सचेद्भयाद्वामोहाद्वाकामाद्वापिनरक्षति।<br>
स्वयाशक्त्यायथासत्त्वंतत्पापंलोकगर्हितम्॥6.18.29॥<br>
विनष्टःपश्यतस्तस्यारक्षिणःशरणागतः।<br>
आदायसुकृतंतस्यसर्वंगच्छेदरक्षितः॥6.18.30॥<br>
एवंदोषोमहानत्रप्रपन्नानामरक्षणे॥6.18.31॥<br>
अस्वर्ग्यंचायशस्यंचबलवीर्यविनाशनम्॥6.18.32॥<br>
करिष्यामियथार्थंतुकाण्डोर्वचनमुत्तमम्॥6.18.33॥<br>
धर्मिष्ठंचयशस्यंचस्वर्ग्यंस्यात्तुफलोदये॥6.18.34॥<br>
सकृदेवप्रपन्नायतवास्मीतिचयाचते।<br>
अभयंसर्वभूतेभ्योददाम्येतद्व्रतंमम॥6.18.35॥<br>
आनयैनंहरिश्रेष्ठदत्तमस्याभयंमया।<br>
विभीषणोवासुग्रीवयदिवारावणःस्वयम्॥6.18.36॥<br>
रामस्यतुवचःश्रुत्वासुग्रीवःप्लवगेश्वरः।<br>
प्रत्यभाषतकाकुत्स्थंसौहार्देनप्रचोदितः॥6.18.37॥<br>
किमत्रचित्रंधर्मज्ञलोकनाथसुखावह।<br>
यत्त्वमार्यंप्रभाषेथाःसत्त्ववान्सत्पथेस्थितः॥6.18.38॥<br>
ममचाप्यन्तरात्माऽयंशुद्धंवेत्तिविभीषणम्।<br>
अनुमानाच्चभावाच्चसर्वतःसुपरीक्षितः॥6.18.39॥<br>
तस्मात्क्षिप्रंसहास्माभिस्तुल्योभवतुराघव।<br>
विभीषणोमहाप्राज्ञःसखित्वंचाभ्युपैतुनः॥6.18.40॥<br>
ततस्तुसुग्रीववचोनिशम्यतद्धरीश्वरेणाभिहितंनरेश्वरः।<br>
विभीषणेनाशुजगामसङ्गमंपतत्रिराजेनयथापुरन्दरः॥6.18.41॥</div></div><script>ac.playbackRate=0.5</script></body>
</html>