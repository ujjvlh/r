<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-020-Ravana_sends_Shuka_to_Sugreeva_as_an_ambassador.mp3" type="audio/mpeg"></audio><br>
<br>
ततोनिविष्टांध्वजिनींसुग्रीवेणाभिपालिताम्।<br>
ददर्शराक्षसोऽभ्येत्यशार्दूलोनामवीर्यवान्॥6.20.1॥<br>
तांदृष्ट्वासर्वतोव्यग्रंप्रतिगम्यसराक्षसः।<br>
प्रविश्यलङ्कांवेगेनरावणंवाक्यमब्रवीत्॥6.20.2॥<br>
एषवानरऋक्षौघोलङ्कांसमभिवर्तते।<br>
अगाधश्चाप्रमेयश्चद्वितीयइवसागरः॥6.20.3॥<br>
पुत्रौदशरथस्येमौभ्रातरौरामलक्ष्मणौ।<br>
उत्तमायुधसम्पन्नौसीतायाःपदमागतौ॥6.20.4॥<br>
एतौसागरमासाद्यसन्निविष्टौमहाद्युती॥6.20.5॥<br>
बलमाकाशमावृत्यसर्वतोदशयोजनम्॥6.20.6॥<br>
तत्त्वभूतंमहाराजक्षिप्रंवेदितुमर्हसि।<br>
तवदूतामहाराजक्षिप्रमर्हन्त्यवेक्षितुम्॥6.20.7॥<br>
उपप्रदानंसान्त्वंवाभेदोवाऽत्रप्रयुज्यताम्॥6.20.8॥<br>
उवाचसहसाव्यग्रःसम्प्रधार्यार्थमात्मनः।<br>
शुकंनामतदारक्षोवाक्यमर्थविदांवरम्॥6.20.9॥<br>
सुग्रीवंब्रूहिगत्वात्वंराजानंवचनान्मम।<br>
यथासन्देशमक्लीबंश्लक्ष्णयापरयागिरा॥6.20.10॥<br>
त्वंवैमहाराजकुलप्रसूतोमहाबलश्चर्क्षरजस्सुतश्च।<br>
नकश्चिदर्थस्तवनास्त्यनर्थस्तथाहिमेभ्रातृसमोहरीश॥6.20.11॥<br>
अहंयद्यहरंभार्यांराजपुत्रस्यधीमतः।<br>
किंतत्रतवसुग्रीवकिष्किन्धांप्रतिगम्यताम्॥6.20.12॥<br>
नहीयंहरिभिर्लङ्काशक्याप्राप्तुंकथञ्चन।<br>
देवैरपिसगन्धर्वैःकिंपुनर्नरवानरैः॥6.20.13॥<br>
सतथाराक्षसेन्द्रेणसन्दिष्टोरजनीचरः।<br>
शुकोविहङ्गमोभूत्वातूर्णमाप्लुत्यचाम्बरम्॥6.20.14॥<br>
संस्थितोह्यम्बरेवाक्यंसुग्रीवमिदमब्रवीत्।<br>
सर्वमुक्तंयथादिष्टंरावणेनदुरात्मना॥6.20.15॥<br>
तंप्रापयन्तंवचनंतूर्णमाप्लुत्यवानराः।<br>
प्रापद्यन्तदिवंक्षिप्रंलोप्तुंहन्तुंचमुष्टिभिः॥6.20.16॥<br>
सतैःप्लवङ्गैःप्रसभंनिगृहीतोनिशाचरः।<br>
गगनाद्भूतलेचाशुपरिगृह्यनिपातितः॥6.20.17॥<br>
वानरैःपीड्यमानस्तुशुकोवचनमब्रवीत्।<br>
नदूतान्घ्रन्तिकाकुत्स्थवार्यन्तांसाधुवानराः॥6.20.18॥<br>
यस्तुहित्वामतंभर्तुःस्वमतंसम्प्रभाषते।<br>
अनुक्तवादीदूतःसन्सदूतोवधमर्हति॥6.20.19॥<br>
शुकस्यवचनंश्रुत्वारामस्तुपरिदेवितम्।<br>
उवाचमावधिष्ठेतिघ्नतःशाखामृगर्षभान्॥6.20.20॥<br>
सचपत्रलघुर्भूत्वाहरिभिर्दर्शितेभये।<br>
अन्तरिक्षस्थितोभूत्वापुनर्वचनमब्रवीत्॥6.20.21॥<br>
सुग्रीवसत्त्वसम्पन्नमहाबलपराक्रम।<br>
किंमयाखलुवक्तव्योरावणोलोकरावणः॥6.20.22॥<br>
सएवमुक्तःप्लवगाधिपस्तदाप्लवङ्गमानामृषभोमहाबलः।<br>
उवाचवाक्यंरजनीचरस्यचारंशुकंतूर्णमदीनसत्त्वः॥6.20.23॥<br>
नमेऽसिमित्रंनतथाऽनुकम्प्योनचोपकर्ताऽसिनमेप्रियोऽसि।<br>
अरिश्चरामस्यसहानुबन्धःसमेऽसिवालीववधार्हवध्यः॥6.20.24॥<br>
निहन्म्यहंत्वांससुतंसबन्धुंसज्ञातिवर्गंरजनीचरेश।<br>
लङ्कांचसर्वांमहताबलेनक्षिप्रंकरिष्यामिसमेत्यभस्म॥6.20.25॥<br>
अन्तर्हितःसूर्यपथंगतोवातथैवपातालमनुप्रविष्टः।<br>
[गिरीशपादाम्बुजसङ्गतोवाहतोऽसिरामेणसहानुजस्त्वम्]॥6.20.26॥<br>
तस्यतेत्रिष्टुलोकेषुनपिशाचंनराक्षसम्।<br>
त्रातारमनुपश्यामिनगन्धर्वंनचासुरम्॥6.20.27॥<br>
अवधीर्यज्जरावृद्धमक्षमकिंजटायुषम्॥6.20.28॥<br>
किंनुतेरामसान्निध्येसकाशेलक्ष्मणस्यवा।<br>
हृतासीताविशालाक्षीयांत्वंगृह्यनबुद्ध्यसे॥6.20.29॥<br>
महाबलंमहात्मानंदुर्द्धर्षममरैरपि।<br>
नबुद्ध्यसेरघुश्रेष्ठंयस्तेप्राणान्हरिष्यति॥6.20.30॥<br>
ततोऽब्रवीद्वालिसुतस्त्वङ्गदोहरिसत्तमः॥6.20.31॥<br>
तुलितंहिबलंसर्वमनेनात्रैवतिष्ठता।<br>
गृह्यतांमागमल्लङ्कामेतद्धिममरोचते॥6.20.32॥<br>
ततोराज्ञासमादिष्टाःसमुत्प्लुत्यवलीमुखाः।<br>
जगृहुश्चबबन्धुश्चविलपन्तमनाथवत्॥6.20.33॥<br>
व्याक्रोशतमहात्मानंरामंदशरथात्मजम्।<br>
लुप्येतेमेबलात्पक्षौभिद्येतेचतथाऽक्षिणी॥6.20.34॥<br>
एतस्मिन्नन्तरेकालेयन्मयाह्यशुभंकृतम्।<br>
सर्वंतदुपपद्येथाजह्यांचेद्यदिजीवितम्॥6.20.35॥<br>
नाघातयत्तदारामःश्रुत्वातत्परिदेवनम्।<br>
वानरानब्रवीद्रामोमुच्यतांदूतआगतः॥6.20.36॥<script>ac.playbackRate=0.5</script>