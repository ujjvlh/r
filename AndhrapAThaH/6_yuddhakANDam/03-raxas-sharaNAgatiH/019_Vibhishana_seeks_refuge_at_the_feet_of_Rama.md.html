<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-019-Vibhishana_seeks_refuge_at_the_feet_of_Rama.mp3" type="audio/mpeg"></audio><br>
<br>
विभीषणोमहापाज्ञोभूमिंसमवलोकयन्।<br>
खात्पपातावनींहृष्टोभक्तैरनुचरैःसह॥6.19.1॥<br>
सतुरामस्यधर्मात्मानिपपातविभीषणः।<br>
पादयोःशरणान्वेषीचतुर्भिःसहराक्षसैः॥6.19.2॥<br>
अब्रवीच्चतदारामंवाक्यंतत्रविभीषणः।<br>
धर्मयुक्तंचयुक्तंचसाम्प्रतंसम्प्रहर्षणम्॥6.19.3॥<br>
अनुजोरावणस्याहंतेनचाप्यवमानितः।<br>
भवन्तंसर्वभूतानांशरण्यंशरणागतः॥6.19.4॥<br>
परित्यक्तामयालङ्कामित्राणिचधनानिवै।<br>
भवद्गतंमेराज्यंचजीवितंचसुखानिच॥6.19.5॥<br>
तस्यतद्वचनंश्रुत्वारामोवचनमब्रवीत्।<br>
वचसासान्त्वयित्वैनंलोचनाभ्यांपिबन्निव॥6.19.6॥<br>
आख्याहिममतत्त्वेनराक्षसानांबलाबलम्॥6.19.7॥<br>
एवमुक्तस्तदारक्षोरामेणाक्लिष्टकर्मणा।<br>
रावणस्यबलंसर्वमाख्यातुमुपचक्रमे॥6.19.8॥<br>
अवध्यःसर्वभूतानांगन्धर्वासुररक्षसाम्।<br>
राजपुत्रदशग्रीवोवरदानात्स्वयम्भुवः॥6.19.9॥<br>
रावणानन्तरोभ्राताममज्येष्ठश्चवीर्यवान्।<br>
कुम्भकर्णोमहातेजाःशक्रप्रतिबलोयुधि॥6.19.10॥<br>
रामसेनापतिस्तस्यप्रहस्तोयदिवाश्रुतः।<br>
कैलासेयेनसङ्ग्रामेमणिभद्रःपराजितः॥6.19.11॥<br>
बद्धगोधाङ्गुलित्राणस्त्ववध्यकवचोयुधि।<br>
धनुरादाययस्तिष्ठन्नदृश्योभवतीन्द्रजित्॥6.19.12॥<br>
सङ्ग्रामसमयव्यूहेतर्पयित्वाहुताशनम्।<br>
अन्तर्धानगतःशत्रूनिन्द्रजिद्धन्तिराघव॥6.19.13॥<br>
महोदरमहापार्श्वौराक्षसश्चाप्यकम्पनः।<br>
अनीकस्थास्तुतस्यैतेलोकपालसमायुधि॥6.19.14॥<br>
दशकोटिसहस्राणिराक्षसांकामरूपिणाम्।<br>
मांसशोणितभक्षाणांलङ्कापुरनिवासिनाम्॥6.19.15॥<br>
सतैस्तुसहितोराजालोकपालानयोधयत्॥6.19.16॥<br>
सहदेवैस्तुतेभग्नारावणेनमहात्मना॥6.19.17॥<br>
विभीषणवचःश्रुत्वारामोदृढपराक्रमः।<br>
अन्वीक्ष्यमनसासर्वमिदंवचनमब्रवीत्॥6.19.18॥<br>
यानिकर्मापदानानिरावणस्यविभीषण।<br>
आख्यातानिचतत्त्वेनह्यवगच्छामितान्यहम्॥6.19.19॥<br>
अहंहत्वादशग्रीवंसप्रहस्तंसबान्धवम्।<br>
राजानंत्वांकरिष्यामिसत्यमेतद्ब्रवीमिते॥6.19.20॥<br>
रसातलंवाप्रविशेत्पातालंवापिरावणः।<br>
पितामहसकाशंवानमेजीवन्विमोक्ष्यते॥6.19.21॥<br>
अहत्वारावणंसङ्ख्येसपुत्रबलबान्धवम्।<br>
अयोध्यांनप्रवेक्ष्यामित्रिभिस्तैर्भ्रातृभिःशपे॥6.19.22॥<br>
श्रुत्वातुवचनंतस्यरामस्याक्लिष्टकर्मणः।<br>
शिरसाऽऽवन्द्यधर्मात्मावक्तुमेवोपचक्रमे॥6.19.23॥<br>
राक्षसानांवधेसाह्यंलङ्कायाश्चप्रधर्षणम्।<br>
करिष्यामियथाप्राणंप्रवेक्ष्यामिचवाहिनीम्॥6.19.24॥<br>
इतिब्रुवाणंरामस्तुपरिष्वज्यविभीषणम्।<br>
अब्रवील्लक्ष्णणंप्रीतःसमुद्राज्जलमानय॥6.19.25॥<br>
तेनचेमंमहाप्राज्ञमभिषिञ्चविभीषणम्।<br>
राजानंरक्षसांक्षिप्रंप्रसन्नेमयिमानद॥6.19.26॥<br>
एवमुक्तस्तुसौमित्रिरभ्याषिञ्चद्विभीषणम्।<br>
मध्येवानरमुख्यानांराजानंराजशासनात्॥6.19.27॥<br>
तंप्रसादंतुरामस्यदृष्ट्वासद्यःप्लवङ्गमाः।<br>
प्रचुक्रुशुर्महात्मानंसाधुसाध्वितिचाब्रुवन्॥6.19.28॥<br>
अब्रवीच्चहनूमांश्चसुग्रीवश्चविभीषणम्॥6.19.29॥<br>
कथंसागरमक्षोभ्यंतरामवरुणालयम्।<br>
सैन्यैःपरिवृताःसर्वेवानराणांमहौजसाम्॥6.19.30॥<br>
तरामतरसासर्वेससैन्यावरुणालयम्।<br>
एवमुक्तस्तुधर्मज्ञःप्रत्युवाचविभीषणः॥6.19.31॥<br>
समुद्रंराघवोराजाशरणंगन्तुमर्हति॥6.19.32॥<br>
खानितःसगरेणायमप्रमेयोमहोदधिः।<br>
कर्तुमर्हतिरामस्यज्ञात्वाकार्यंमहामतिः॥6.19.33॥<br>
एवंविभीषणेनोक्तोराक्षसेनविपश्चिता।<br>
आजगामाथसुग्रीवोयत्ररामःसलक्ष्मणः॥6.19.34॥<br>
ततश्चाख्यातुमारेभेविभीषणवचःशुभम्।<br>
सुग्रीवोविपुलग्रीवःसागरस्योपवेशनम्॥6.19.35॥<br>
प्रकृत्याधर्मशीलस्यराघवस्याप्यरोचत॥6.19.36॥<br>
सलक्ष्मणंमहातेजाःसुग्रीवंचहरीश्वरम्।<br>
सत्क्रियार्थंक्रियादक्षःस्मितपूर्वमुवाचह॥6.19.37॥<br>
विभीषणस्यमन्त्रोऽयंममलक्ष्मणरोचते।<br>
ब्रूहित्वंसहसुग्रीवस्तवापियदिरोचते॥6.19.38॥<br>
सुग्रीवःपण्डितोनित्यंभवान्मन्त्रविचक्षणः।<br>
उभाभ्यांसम्प्रधार्यार्थंरोचतेयत्तदुच्यताम्॥6.19.39॥<br>
एवमुक्तौतुतौवीरावुभौसुग्रीवलक्ष्मणौ।<br>
समुदाचारसंयुक्तमिदंवचनमूचतुः॥6.19.40॥<br>
किमर्थंनौनरव्याघ्रनरोचिष्यतिराघव।<br>
विभीषणेनयच्चोक्तमस्मिन्कालेसुखावहम्॥6.19.41॥<br>
अबद्ध्वासागरेसेतुंघोरेऽस्मिन्वरुणालये।<br>
लङ्कानासादितुंशक्यासेन्द्रैरपिसुरासुरैः॥6.19.42॥<br>
अलंकालात्ययंकृत्वासमुद्रोऽयंनियुज्यताम्।<br>
यथासैन्येनगच्छामःपुरींरावणपालिताम्॥6.19.43॥<br>
एवमुक्तःकुशास्तीर्णेतीरेनदनदीपतेः।<br>
संविवेशतदारामोवेद्यामिवहुताशनः॥6.19.44॥<script>ac.playbackRate=0.5</script>