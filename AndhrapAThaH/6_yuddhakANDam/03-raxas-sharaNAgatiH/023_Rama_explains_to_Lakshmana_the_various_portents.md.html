<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-023-Rama_explains_to_Lakshmana_the_various_portents.mp3" type="audio/mpeg"></audio><br>
<br>
निमित्तानिनिमित्तज्ञोदृष्ट्वालक्ष्मणपूर्वजः।<br>
सौमित्रिंसम्परिष्वज्यइदंवचनमब्रवीत्॥6.23.1॥<br>
परिगृह्योदकंशीतंवनानिफलवन्तिच।<br>
बलौघंसंविभज्येमंव्यूह्यतिष्ठेमलक्ष्मण॥6.23.2॥<br>
लोकक्षयकरंभीमंभयंपश्याम्युपस्थितम्।<br>
निबर्हणंप्रवीराणामृक्षवानररक्षसाम्॥6.23.3॥<br>
वाताश्चकलुषावान्तिकम्पतेचवसुन्धरा।<br>
पर्वताग्राणिवेपन्तेपतन्तिचमहीरुहाः॥6.23.4॥<br>
मेघाःक्रव्यादसङ्काशाःपरुषाःपरुषस्वनाः।<br>
क्रूराःक्रूरंप्रवर्षन्तिमिश्रंशोणितबिन्दुभिः॥6.23.5॥<br>
रक्तचन्दनसङ्काशासन्ध्यापरमदारुणा।<br>
ज्वलतःप्रपतत्येतदादित्यादग्निमण्डलम्॥6.23.6॥<br>
दीनादीनस्वराःक्रूराःसर्वतोमृगपाक्षिणः।<br>
प्रत्यादित्यंविनर्दन्तिजनयन्तोमहद्भयम्॥6.23.7॥<br>
रजन्यामप्रकाशस्तुसन्तापयतिचन्द्रमाः॥6.23.8॥<br>
कृष्णरक्तांशुपर्यन्तोलोकक्षयइवोदितः।<br>
ह्रस्वोरूक्षोऽप्रशस्तश्चपरिवेषःसुलोहितः॥6.23.9॥<br>
आदित्येविमलेनीलंलक्ष्मलक्ष्मणदृश्यते॥6.23.10॥<br>
रजसामहताचापिनक्षत्राणिहतानिच।<br>
युगान्तमिवलोकानांपश्यशंसन्तिलक्ष्मण॥6.23.11॥<br>
काकाःश्येनास्तथागृध्रानीचैःपरिपतन्तिच।<br>
शिवाश्चाप्यशिवान्नादान्नदन्तिसुमहाभयान्॥6.23.12॥<br>
शैलैःशूलैश्चखड्गैश्चविसृष्टैःकपिराक्षसैः।<br>
भविष्यत्यावृताभूमिर्मांसशोणितकर्दमा॥6.23.13॥<br>
क्षिप्रमद्यैवदुर्धर्षांपुरींरावणपालिताम्।<br>
अभियामजवेनैवसर्वतोहरिभिर्वृताः॥6.23.14॥<br>
इत्येवमुक्त्वाधर्मात्माधन्वीसङ्ग्रामहर्षणः।<br>
प्रतस्थेपुरतोरामोलङ्कामभिमुखोविभुः॥6.23.15॥<br>
सविभीषणसुग्रीवास्ततस्तेवानरर्षभाः।<br>
प्रतस्थिरेविनर्दन्तोनिश्चिताद्विषतांवधे॥6.23.16॥<br>
राघवस्यप्रियार्थंतुधृतानांवीर्यशालिनाम्।<br>
हरीणांकर्मचेष्टाभिस्तुतोषरघुनन्दनः॥6.23.17॥<script>ac.playbackRate=0.5</script>