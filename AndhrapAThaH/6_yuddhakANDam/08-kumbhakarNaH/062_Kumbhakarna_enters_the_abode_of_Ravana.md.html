<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-062-Kumbhakarna_enters_the_abode_of_Ravana_0.mp3" type="audio/mpeg"></audio><br>
<br>
सतुराक्षसशार्दूलोनिद्रामदसमाकुलः।<br>
राजमार्गंश्रियाजुष्टंययौविपुलविक्रमः॥6.62.1॥<br>
राक्षसानांसहस्रैश्चवृतःपरमदुर्जयः।<br>
गृहेभ्यःपुष्पवर्षेणकीर्यमाणस्तदाययौ॥6.62.2॥<br>
सहेमजालिविततंभानुभास्वरदर्शनम्।<br>
ददर्शविपुलंरम्यंराक्षसेन्द्रनिवेशनम्॥6.62.3॥<br>
सतत्तदासूर्यइवाभ्रजालंप्रविश्यरक्षोधिपतेर्निवेशम्।<br>
ददर्शदूरेऽग्रजमासनस्थंस्वयम्भुवंशक्रइवासनस्थम्॥6.62.4॥<br>
भ्रातुःसभवनंगच्छन्रक्षोगणसमन्वितम्।<br>
कुम्भकर्णःपदन्यासैरकम्पयतमेदिनीम्॥6.62.5॥<br>
सोऽभिगम्यगृहंभ्रातुःकक्ष्यामभिविगाह्यच।<br>
ददर्शोद्विग्नमासीनंविमानेपुष्पकेगुरुम्॥6.62.6॥<br>
अथदृष्ट्वादशग्रीवःकुम्भकर्णमुपस्थितम्।<br>
तूर्णमुत्थायसंहृष्टःसन्निकर्षमुपानयत्॥6.62.7॥<br>
अथासीनस्यपर्यङ्केकुम्भकर्णोमहाबलः।<br>
भ्रातुर्ववन्देचरणौकिंकृत्यमितिचाब्रवीत्॥6.62.8॥<br>
उत्पत्यचैनंमुदितोरावणःपरिषस्वजे।<br>
सभ्रात्रासम्परिष्वक्तोयथावच्छाभिनन्दितः॥6.62.9॥<br>
सतदासनमाश्रित्यकुम्भकर्णोमहाबलः।<br>
संरक्तनयनःकोपाद्रावणंवाक्यमब्रवीत्॥6.62.10॥<br>
किमर्थमहमादृत्यत्वयाराजन्विबोधितः।<br>
शंसकस्माद्भयंतेऽस्तिकोऽद्यप्रेतोभविष्यति॥6.62.11॥<br>
भ्रातरंरावणःकुद्धंकुम्भकर्णमवस्थितम्।<br>
ईषत्तुपरिवृत्ताभ्यांनेत्राभ्यांवाक्यमब्रवीत्॥6.62.12॥<br>
अद्यतेसुमहान्कालःशयानस्यमहाबल।<br>
सुखितस्त्वंनजानीषेममरामकृतंभयम्॥6.62.13॥<br>
एषदाशरथीरामःसुग्रीवसहितोबली।<br>
समुद्रंसबलस्तीर्त्वामूलंनःपरिकृन्तति॥6.62.14॥<br>
हन्तपश्यस्वलङ्कायांवनान्युपवनानिच।<br>
सेतुनासुखमागम्यवानरैकार्णवीकृतम्॥6.62.15॥<br>
येरक्षसांमुख्यतमाहतास्तेवानरैर्युधि।<br>
वानराणांक्षयंयुद्धेनपश्यामिकदाचन॥6.62.16॥<br>
नचापिवानरायुद्धेजितपूर्वाःकदाचन॥6.62.17॥<br>
तदेतद्भयमुत्पन्नंत्रायस्वेमांमहाबल।<br>
नाशयत्वमिमानद्यतदर्थंबोधितोभवान्॥6.62.18॥<br>
सर्वक्षपितकोशंचसत्वमभ्यवपद्यमाम्।<br>
त्रायस्वेमांपुरींलङ्कांबालवृद्धावशेषिताम्॥6.62.19॥<br>
भ्रातुरर्थेमहाबाहोकुरुकर्मसुदुष्करम्।<br>
मयैवंनोक्तपूर्वोहिकच्चिद्भ्रातःपरन्तप॥6.62.20॥<br>
दैवासुरेषुयुद्धेषुबहुशोराक्षसर्षभ।<br>
त्वयादेवाःप्रतिव्यूह्यनिर्जिताश्चासुरायुधि॥6.62.21॥<br>
तदेतत्सर्वमातिष्ठवीर्यंभीमपराक्रम।<br>
नहितेसर्वभूतेषुदृश्यतेसदृशोबली॥6.62.22॥<br>
कुरुष्वमेप्रियहितमेतदुत्तमंयथाप्रियंप्रियरणबान्धवप्रिय।<br>
स्वतेजसाविधमसपत्नवाहिनींशरद्घनंपवनइवोद्यतोमहान्॥6.62.23॥<script>ac.playbackRate=0.5</script>