<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-067-Kumbhakarna_was_slain_in_battle__0.mp3" type="audio/mpeg"></audio><br>
<br>
तेनिवृत्तामहाकायाःश्रुत्वाऽङ्गदवचस्तदा।<br>
नैष्ठिकींबुद्धिमासाद्यसर्वेसङ्ग्रामकाङ्क्षिणः॥6.67.1॥<br>
समुदीरितवीर्याश्चसमारोपितविक्रमाः।<br>
पर्यवस्थापितावाक्यैरङ्गदेनवलीमुखाः॥6.67.2॥<br>
प्रयाताश्चगताहर्षंमरणेकृतनिश्चयाः।<br>
चक्रुःसुतुमुलंयुद्धंवानरास्त्यक्तजीविताः॥6.67.3॥<br>
अथवृक्षान्महाकायाःसानूनिसुमहान्तिच।<br>
वानरास्तूर्णमुद्यम्यकुम्भकर्णमभिद्रुताः॥6.67.4॥<br>
सकुम्भकर्णःसङ्क्रुद्धोगदामुद्यम्यवीर्यवान्।<br>
अर्दयन्सुमहाकायःसमन्ताद्व्यक्षिपद्रिपून्॥6.67.5॥<br>
शतानिसप्तचाष्टौचसहस्राणिचवानराः।<br>
प्रकीर्णाःशेरतेभूमौकुम्भकर्णेनपोथिताः॥6.67.6॥<br>
परिक्षिप्यचबाहुभ्यांखादन्विपरिधावति।<br>
भक्षयन्भृशसङ्क्रुद्धोगरुडःपन्नगानिव॥6.67.7॥<br>
कृच्छ्रेणचसमाश्वस्ताःसङ्गम्यचततस्ततः।<br>
वृक्षाद्रिहस्ताहरयस्तस्थुःसङ्ग्राममूर्धनि॥6.67.8॥<br>
ततःपर्वतमुत्पाट्यद्विविदःप्लवगर्षभः।<br>
दुद्रावगिरिशृङ्गाभंविलम्बइवतोयदः॥6.67.9॥<br>
तंसमुत्पत्यचिक्षेपकुम्भकर्णस्यवानरः।<br>
तमप्राप्तोमहाकायंतस्यसैन्येऽपतत्तदा॥6.67.10॥<br>
ममर्दाश्वान्गजांश्चापिरथांश्चैवनगोत्तमः।<br>
तानिचान्यानिरक्षांसिपुनश्चान्यद्गिरेःशिरेः॥6.67.11॥<br>
तच्छैलशृङ्गाभिहतंहताश्वंहतसारथि।<br>
रक्षसांरुधिरक्लिन्नंबभूवायोधनंमहत्॥6.67.12॥<br>
रथिनोवानरेन्द्राणांशरैःकालान्तकोपमैः।<br>
शिरांसिनदतांजह्रुःसहसाभीमनिस्वनाः॥6.67.13॥<br>
वानराश्चमहात्मानःसमुत्पाट्यमहाद्रुमान्।<br>
रथानश्वान्गजानुष्ट्रान्राक्षसानभ्यसूदयन्॥6.67.14॥<br>
हनुमान्शैलशृङ्गाणिवृक्षांश्चविविधान्बहून्।<br>
ववर्षकुम्भकर्णस्यशिरस्यम्बरमास्थितः॥6.67.15॥<br>
तानिपर्वतशृङ्गाणिशूलेनसबिभेदह।<br>
बभञ्जवृक्षवर्षंचकुम्भकर्णोमहाबलः॥6.67.16॥<br>
ततोहरीणांतदनीकमुग्रंदुद्रावशूलंनिशितंप्रगृह्य।<br>
तस्थौततोऽस्यापततःपुरस्तान्महीधराग्रंहनुमान्प्रगृह्य॥6.67.17॥<br>
सकुम्भकर्णंकुपितोजघानवेगेनशैलोत्तमभीमकायम्।<br>
सचुक्षुभेतेनतदाऽभिभूतोमेदार्द्रगात्रोरुधिरावसिक्तः॥6.67.18॥<br>
सशूलमाविध्यतडित्प्रकाशंगिरिंयथाप्रज्वलिताग्रशृङ्गम्।<br>
बाह्वन्तरेमारुतिमाजघानगुहोऽचलंक्रौञ्चमिवोग्रशक्त्या॥6.67.19॥<br>
सशूलनिर्भिन्नमहाभूजान्तरःप्रविह्वलःशोणितमुद्वमन्मुखात्।<br>
ननादभीमंहनुमान्महाहवेयुगान्तमेघस्तनितस्वनोपमम्॥6.67.20॥<br>
ततोविनेदुःसहसाप्रहृष्टारक्षोगणास्तंव्यथितंसमीक्ष्य।<br>
प्लवङ्गमास्तुव्यथिताभयार्ताःप्रदुद्रुवुःसंयतिकुम्भकर्णात्॥6.67.21॥<br>
ततस्तुनीलोबलवान्पर्यवस्थापयन्बलम्।<br>
प्रविचिक्षेपशैलाग्रंकुम्भकर्णायधीमते॥6.67.22॥<br>
तमापतन्तंसम्प्रेक्ष्यमुष्टिनाऽभिजघानह।<br>
मुष्टिप्रहाराभिहतंतच्छैलाग्रंव्यशीर्यत॥6.67.23॥<br>
सविस्फुलिङ्गंसज्वालंनिपपातमहीतले।<br>
ऋषभःशरभोनीलोगवाक्षोगन्धमादनः॥6.67.24॥<br>
पञ्चवानरशार्दूलाःकुम्भकर्णमुपाद्रवन्॥6.67.25॥<br>
शैलैर्वृक्षैस्तलैःपादैर्मुष्टिभिश्चमहाबलाः।<br>
कुम्भकर्णंमहाकायंसर्वतोऽभिप्रदुद्रुवुः॥6.67.26॥<br>
स्पर्शानिवप्रहारांस्तान्वेदयानोनविव्यथे।<br>
ऋषभंतुमहावेगंबाहुभ्यांपरिषस्वजे॥6.67.27॥<br>
कुम्भकर्णभुजाभ्यांतुपीडितोवानरर्षभः।<br>
निपपातर्षभोभीमःप्रमुखाद्वान्तशोणितः॥6.67.28॥<br>
मुष्टिनाशरभंहत्वाजानुनानीलमाहवे।<br>
आजघानगवाक्षंतुतलेनेन्द्ररिपुस्तदा॥6.67.29॥<br>
पादेनाभ्यहनत्क्रुद्धस्तरसागन्धमादनम्।<br>
दत्तप्रहारव्यथितामुमुहुःशोणितोक्षिताः॥6.67.30॥<br>
तेषुवानरमुख्येषुपतितेषुमहात्मसु।<br>
वानराणांसहस्राणिकुम्भकर्णंप्रदुद्रुवुः॥6.67.31॥<br>
तंशैलमिवशैलाभाःसर्वेतेप्लवगर्षभाः।<br>
समारुह्यसमुत्पत्यददंशुश्चमहाबलाः॥6.67.32॥<br>
तंनखैर्दशनैश्चापिमुष्टिभिर्जानुभिस्तथा।<br>
कुम्भकर्णंमहाकायंतेजघ्नुःप्लवगर्षभाः॥6.67.33॥<br>
सवानरसहस्रैस्तैराचितःपर्वतोपमः।<br>
रराजराक्षसव्याघ्रोगिरिरात्मरुहैरिव॥6.67.34॥<br>
बाहुभ्यांवानरान्सर्वान्प्रगृह्यसुमहाबलः।<br>
भक्षयामाससङ्क्रुद्धोगरुडःपन्नगानिव॥6.67.35॥<br>
प्रक्षिप्ताःकुम्भकर्णेनवक्त्रेपातालसन्निभे।<br>
नासापुटाभ्यांनिर्जग्मुःकर्णाभ्यांचैववानराः॥6.67.36॥<br>
भक्षयन्भृशसङ्क्रुद्धोहरीन्पर्वतसन्निभः।<br>
बभञ्जवानरान्सर्वान्सङ्क्रुद्धोराक्षसोत्तमः॥6.67.37॥<br>
मांसशोणितसङ्क्लेदांभूमिंकुर्वन्सराक्षसः।<br>
चचारहरिसैन्येषुकालाग्निरिवमूर्च्छितः॥6.67.38॥<br>
वज्रहस्तोयथाशक्रःपाशहस्तइवान्तकः।<br>
शूलहस्तोबभौसङ्ख्येकुम्भकर्णोमहाबलः॥6.67.39॥<br>
यथाशुष्काण्यरण्यानिग्रीष्मेदहतिपावकः।<br>
तथावानरसैन्यानिकुम्भकर्णोविनिर्दहत्॥6.67.40॥<br>
ततस्तेवध्यमानास्तुहतयूथाविनायकाः।<br>
वानराभयसंविग्नाविनेदुर्विस्वरंभृशम्॥6.67.41॥<br>
अनेकशोवध्यमानाःकुम्भकर्णेनवानराः।<br>
राघवंशरणंजग्मुर्व्यथिताःखिन्नचेतसः॥6.67.42॥<br>
प्रभग्नान्वानरान्दृष्ट्वावज्रहस्तसुतात्मजः।<br>
अभ्यधावतवेगेनकुम्भकर्णंमहाहवे॥6.67.43॥<br>
शैलशृङ्गंमहद्गृह्यविनदंश्चमुहुर्मुहुः।<br>
त्रासयन्राक्षसान्सर्वान्कुम्भकर्णपदानुगान्॥6.67.44॥<br>
चिक्षेपशैलशिखरंकुम्भकर्णस्यमूर्धनि।<br>
सतेनाभिहतोऽत्यर्थंगिरिशृङ्गेणमूर्धनि॥6.67.45॥<br>
कुम्भकर्णःप्रजज्वालकोपेनमहतातदा।<br>
सोऽभ्यधावतवेगेनवालिपुत्रममर्षणः॥6.67.46॥<br>
कुम्भकर्णोमहानादस्त्रासयन्सर्ववानरान्।<br>
शूलंससर्जवैरोषादङ्गदेसमहावलः॥6.67.47॥<br>
तमापतन्तंबुद्ध्वातुयुद्धमार्गविशारदः।<br>
लाघवान्मोचयामासबलवान्वानरर्षभः॥6.67.48॥<br>
उत्पत्यचैनंसहसातलेनोरस्यताडयत्।<br>
सतेनाभिहतःकोपात्प्रमुमोहाचलोपमः॥6.67.49॥<br>
सलब्धसञ्ज्ञोबलवान्मुष्टिमावर्त्त्यराक्षसः।<br>
अपहासेनचिक्षेपविसञ्ज्ञःसपपातह॥6.67.50॥<br>
तस्मिन्प्लवगशार्दूलेविसञ्ज्ञेपतितेभुवि।<br>
तच्छूलंसमुपादायसुग्रीवमभिदुद्रुवे॥6.67.51॥<br>
तमापतन्तंसम्प्रेक्ष्यकुम्भकर्णंमहाबलम्।<br>
उत्पपाततदावीरःसुग्रीवोवानराधिपः॥6.67.52॥<br>
पर्वताग्रंसमुत्क्षिप्यसमाविध्यमहाकपिः।<br>
अभिदुद्राववेगेनकुम्भकर्णंमहाबलम्॥6.67.53॥<br>
तमापतन्तंसम्प्रेक्ष्यकुम्भकर्णःप्लवङ्गमम्।<br>
तस्थौविकृतसर्वाङ्गोवानरेन्द्रसमुन्मुखः॥6.67.54॥<br>
कपिशोणितदिग्धाङ्गंभक्षयन्तंप्लवङ्गमान्।<br>
कुम्भकर्णंस्थितंदृष्ट्वासुग्रीवोवाक्यमब्रवीत्॥6.67.55॥<br>
पातिताश्चत्वयावीराःकृतंकर्मसुदुष्करम्।<br>
भक्षितानिचसैन्यानिप्राप्तंतेपरमंयशः॥6.67.56॥<br>
त्यजतद्वानरानीकंप्राकृतैःकिंकरिष्यसि।<br>
सहस्वैकनिपातंमेपर्वतस्यास्यराक्षस॥6.67.57॥<br>
तद्वाक्यंहरिराजस्यसत्त्वधैर्यसमन्वितम्।<br>
श्रुत्वाराक्षसशार्दूलःकुम्भकर्णोऽब्रवीद्वचः॥6.67.58॥<br>
प्रजापतेस्तुपौत्रस्त्वंतथैवर्क्षरजस्सुतः।<br>
श्रुतपौरुषसम्पन्नःकस्माद्गर्जसिवानर॥6.67.59॥<br>
सकुम्भकर्णस्यवचोनिशम्यव्याविध्यशैलंसहसामुमोच।<br>
तेनाजघानोरसिकुम्भकर्णंशैलेनवज्राशनिसन्निभेन॥6.67.60॥<br>
तच्छैलशृङ्गंसहसाविशीर्णंभुजान्तरेतस्यतदाविशाले।<br>
ततोविषेदुःसहसाप्लवङ्गारक्षोगणाश्चापिमुदाविनेदुः॥6.67.61॥<br>
सशैलशृङ्गाभिहतश्चुकोपननादकोपाच्चविवृत्यवक्त्रम्।<br>
व्याविध्यशूलंचतडित्प्रकाशंचिक्षेपहर्यृक्षपतेर्वधाय॥6.67.62॥<br>
तत्कुम्भकर्णस्यभुजप्रविद्धंशूलंशितंकाञ्चनधामजुष्टम्।<br>
क्षिप्रंसमुत्पत्यनिगृह्यदोर्भ्यांबभञ्जवेगेनसुतोऽनिलस्य॥6.67.63॥<br>
कृतंभारसहस्रस्यशूलंकालायसंमहत्।<br>
बभञ्जजानुन्यारोप्यप्रहृष्टःप्लवगर्षभः॥6.67.64॥<br>
शूलंभग्नंहनुमतादृष्ट्वावानरवाहिनी।<br>
हृष्टाननादबहुशःसर्वतश्चापिदुद्रुवे॥6.67.65॥<br>
सिंहनादंचतेचक्रुःप्रहृष्टावनगोचराः।<br>
मारुतिंपूजयाञ्चक्रुर्दृष्ट्वाशूलंतथागतम्॥6.67.66॥<br>
सतत्तदाभग्नमवेक्ष्यशूलंचुकोपरक्षोधिपतिर्महात्मा।<br>
उत्पाट्यलङ्कामलयात्सशृङ्गंजघानसुग्रीवमुपेत्यतेन॥6.67.67॥<br>
सशैलशृङ्गाभिहतोविसञ्ज्ञःपपातभूमौयुधिवानरेन्द्रः।<br>
तंप्रेक्ष्यभूमौपतितंविसञ्ज्ञंनेदुःप्रहृष्टास्त्वथयातुधानाः॥6.67.68॥<br>
तमभ्युपेत्याद्भुतघोरवीर्यंसकुम्भकर्णोयुधिवानरेन्द्रम्।<br>
जहारसुग्रीवमभिप्रगृह्ययथाऽनिलोमेघमतिप्रचण्डः॥6.67.69॥<br>
सतंमहामेघनिकाशरूपमुत्पाट्यगच्छन्युधिकुम्भकर्णः।<br>
रराजमेरुप्रतिमानरूपोमेरुर्यथाऽभ्युच्छ्रितघोरशृङ्गः॥6.67.70॥<br>
ततस्तमुत्पाट्यजगामवीरःसंस्तूयमानोयुधिराक्षसेन्द्रैः।<br>
शृण्वन्निनादंत्रिदशालयानांप्लवङ्गराजग्रहविस्मितानाम्॥6.67.71॥<br>
ततस्तमादायतदासमेनेहरीन्द्रमिन्द्रोपममिन्द्रवीर्यः।<br>
अस्मिन्हृतेसर्वमिदंहृतंस्यात्सराघवंसैन्यमितीन्द्रशत्रुः॥6.67.72॥<br>
विद्रुतांवाहिनींदृष्ट्वावानराणांततस्ततः।<br>
कुम्भकर्णेनसुग्रीवंगृहीतंचापिवानरम्॥6.67.73॥<br>
हनुमांश्चिन्तयामासमतिमान्मारुतात्मजः।<br>
एवंगृहीतेसुग्रीवेकिंकर्तव्यंमयाभवेत्॥6.67.74॥<br>
यद्वैन्याय्यंमयाकर्तुंतत्करिष्यामिसर्वथा।<br>
भूत्वापर्वतसङ्काशोनाशयिष्यामिराक्षसम्॥6.67.75॥<br>
मयाहतेसंयतिकुम्भकर्णेमहाबलेमुष्टिविकीर्णदेहे।<br>
विमोचितेवानरपार्थिवेचभवन्तुहृष्टाःप्लवगाःसमस्ताः॥6.67.76॥<br>
अथवास्वयमप्येषमोक्षंप्राप्स्यतिपार्थिवः।<br>
गृहीतोऽयंयदिभवेत्त्रिदशैःसासुरोरगैः॥6.67.77॥<br>
मन्येनतावदात्मानंबुद्ध्यतेवानराधिपः।<br>
शैलप्रहाराभिहतःकुम्भकर्णेनसंयुगे॥6.67.78॥<br>
अयंमुहूर्तात्सुग्रीवोलब्धसञ्ज्ञोमहाहवे।<br>
आत्मनोवानराणांचयत्पथ्यंतत्करिष्यति॥6.67.79॥<br>
मयातुमोक्षितस्यास्यसुग्रीवस्यमहात्मनः।<br>
अप्रीतिश्चभवेत्कष्टाकीर्तिनाशश्चशाश्वतः॥6.67.80॥<br>
तस्मान्मुहूर्तंकाङ्क्षिष्येविक्रमंपार्थिवस्यतु।<br>
भिन्नंचवानरानीकंतावदाश्वासयाम्यहम्॥6.67.81॥<br>
इत्येवंचिन्तयित्वातुहनुमान्मारुतात्मजः।<br>
भूयःसंस्तम्भयामासवानराणांमहाचमूम्॥6.67.82॥<br>
सकुम्भकर्णोऽथविवेशलङ्कांस्फुरन्तमादायमहाकपिंतम्।<br>
विमानचर्यागृहगोपुरस्थैःपुष्पाग्र्यवर्षैरवकीर्यमाणः॥6.67.83॥<br>
लाजगन्धोदवर्षैस्तुसिच्यमानःशनैःशनैः।<br>
राजमार्गस्यशीतत्वात्सञ्ज्ञामापमहाबलः॥6.67.84॥<br>
ततःससञ्ज्ञामुपलभ्यकृच्छ्राद्वलीयसस्तस्यभुजान्तरस्थः।<br>
अवेक्षमाणःपुरराजमार्गंविचिन्तयामासमुहुर्महात्मा॥6.67.85॥<br>
एवंगृहीतेनकथंनुनामशक्यंमयासम्प्रतिकर्तुमद्य।<br>
तथाकरिष्यामियथाहरीणांभविष्यतीष्टंचहितंचकार्यम्॥6.67.86॥<br>
ततःकराग्रैःसहसासमेत्यराजाहरीणाममरेन्द्रशत्रुम्।<br>
खरैश्चकर्णौदशनैश्चनासांददंशपार्श्वेषुचकुम्भकर्णम्॥6.67.87॥<br>
सकुम्भकर्णोहृतकर्णनासोविदारितस्तेनविमर्दितश्च।<br>
रोषाभिभूतःक्षतजार्द्रगात्रःसुग्रीवमाविध्यपिपेषभूमौ॥6.67.88॥<br>
सभूतलेभीमबलाभिपिष्टःसुरारिभिस्तैरभिहन्यमानः।<br>
जगामखंवेगवदभ्युपेत्यपुनश्चरामेणसमाजगाम॥6.67.89॥<br>
कर्णनासाविहीनस्तुकुम्भकर्णोमहाबलः।<br>
रराजशोणितैःसिक्तोगिरिःप्रस्रवणैरिव॥6.67.90॥<br>
शोणितार्द्रोमहाकायोराक्षसोभीमविक्रमः।<br>
युद्धायाभिमुखोभूयोमनश्चकेमहाबलः॥6.67.91॥<br>
अमर्षाच्छोणितोद्गरीशुशुभेरावणानुजः।<br>
नीलाञ्जनचयप्रख्यःससन्ध्यइवतोयदः॥6.67.92॥<br>
गतेतुतस्मिन्सुरराजशत्रुःक्रोधात्प्रदुद्रावरणायभूयः।<br>
अनायुधोऽस्मीतिविचिन्त्यरौद्रोघोरंतदामुद्गरमाससाद॥6.67.93॥<br>
ततःसपुर्याःसहसामहौजानिष्क्रम्यतद्वानरसैन्यमुग्रम्।<br>
बभक्षरक्षोयुधिकुम्भकर्णःप्रजायुगान्ताग्निरिवप्रदीप्तः॥6.67.94॥<br>
बुभुक्षितःशोणितमांसगृध्नुःप्रविश्यतद्वानरसैन्यमुग्रम्।<br>
चखादरक्षांसिहरीन्पिशाचानृक्षांश्चमोहाद्युधिकुम्भकर्णः॥6.67.95॥<br>
यथैवमृत्युर्हरतेयुगान्तेसभक्षयामासहरींश्चमुख्यान्॥6.67.96॥<br>
एकंद्वेत्रीन्बहून्क्रुद्धोवानरान्सहराक्षसैः।<br>
समादायैकहस्तेनप्रचिक्षेपत्वरन्मुखे॥6.67.97॥<br>
सम्प्रस्रवंस्तदामेदःशोणितंचमहाबलः।<br>
वध्यमानोनगेन्द्राग्रैर्भक्षयामासवानरान्॥6.67.98॥<br>
तेभक्ष्यमाणाहरयोरामंजग्मुस्तदागतिम्॥6.67.99॥<br>
कुम्भकर्णोभृशंक्रुद्धःकपीन्खादन्प्रधावति॥6.67.100॥<br>
शतानिसप्तचाष्टौचविंशत्त्रिंशत्तथैवच।<br>
सम्परिष्वज्यबाहुभ्यांखादन्विपरिधावति॥6.67.101॥<br>
तस्मिन्कालेसुमित्रायाःपुत्रःपरबलार्दनः।<br>
चकारलक्ष्मणःक्रुद्धोयुद्धंपरपुरञ्जयः॥6.67.102॥<br>
सकुम्भकर्णस्यशरान्शरीरेसप्तवीर्यवान्।<br>
निचखानाददेबाणान्विससर्जचलक्ष्मणः॥6.67.103॥<br>
अतिक्रम्यचसौमित्रिंकुम्भकर्णोमहाबलः।<br>
राममेवाभिदुद्रावदारयन्निवमेदिनीम्॥6.67.104॥<br>
अथदाशरथीरामोरौद्रमस्त्रंप्रयोजयन्।<br>
कुम्भकर्णस्यहृदयेससर्जनिशितान्शरान्॥6.67.105॥<br>
तस्यरामेणविद्धस्यसहसाऽभिप्रधावतः।<br>
अङ्गारमित्राःक्रुद्धस्यमुखान्निश्चेरुरर्चिषः॥6.67.106॥<br>
रामास्त्रविद्धोघोरंवैनदन्राक्षसपुङ्गवः।<br>
अभ्यधावतसङ्क्रुद्धोहरीन्विद्रावयन्रणे॥6.67.107॥<br>
हस्ताच्चापिपरिभ्रष्टापपातोर्व्यांमहागदा।<br>
आयुधानिचसर्वाणिविप्रकीर्यन्तभूतले॥6.67.108॥<br>
सनिरायुधमात्मानंयदामेनेमहाबलः।<br>
मुष्टिभ्यांचरणाभ्यांचचकारकदनंमहत्॥6.67.109॥<br>
सबाणैरतिविद्धाङ्गःक्षतजेनसमुक्षितः।<br>
रुधिरंप्रतिसुस्रावगिरिःप्रस्रवणंयथा॥6.67.110॥<br>
सतीर्वेणचकोपेनरुधिरेणचमूर्च्छितः।<br>
वानरान्राक्षसानृक्षान्खादन्विपरिधावति॥6.67.111॥<br>
अथशृङ्गंसमाविध्यभीमंभीमपराक्रमः।<br>
चिक्षेपराममुद्दिश्यबलवानन्तकोपमः॥6.67.112॥<br>
अप्राप्तमन्तरारामःसप्तभिस्तैरजिह्मगैः।<br>
शरैःकाञ्चनचित्राङ्गैश्चिच्छेदपुरुषर्षभः॥6.67.113॥<br>
तन्मेरुशिखराकारंद्योतमानमिवश्रिया।<br>
द्वेशतेवानरेन्द्राणांपतमानमपातयत्॥6.67.114॥<br>
तस्मिन्कालेसधर्मात्मालक्ष्मणोवाक्यमब्रवीत्।<br>
कुम्भकर्णवधेयुक्तोयोगान्परिमृशन्बहून्॥6.67.115॥<br>
नैवायंवानरान्राजन्नापिजानातिराक्षसान्।<br>
मत्तःशोणितगन्धेनस्वान्परांश्चैवखादति॥6.67.116॥<br>
साध्वेनमधिरोहन्तुसर्वेतेवानरर्षभाः।<br>
यूथपाश्चयथामुख्यास्तिष्ठन्त्वस्यसमन्ततः॥6.67.117॥<br>
अप्ययंदुर्मतिःकालेगुरुभारप्रपीडितः।<br>
प्रपतन्राक्षसोभूमौनान्यान्हन्यात्प्लवङ्गमान्॥6.67.118॥<br>
तस्यतद्वचनंश्रुत्वाराजपुत्रस्यधीमतः।<br>
तेसमारुरुहुर्हृष्टाःकुम्भकर्णंप्लवङ्गमाः॥6.67.119॥<br>
कुम्भकर्णस्तुसङ्क्रुद्धःसमारूढःप्लवङ्गमैः।<br>
व्यधूनयत्तान्वेगेनदुष्टहस्तीवहस्तिपान्॥6.67.120॥<br>
तान्दृष्ट्वानिर्धुतान्रामोदुष्टोऽयमितिराक्षसः।<br>
सुमुत्पपातवेगेनधनुरुत्तममाददे॥6.67.121॥<br>
राघवोराक्षसंरोषादभिदुद्राववेगितः।<br>
यूथपान्हर्षयन्सर्वान्कुम्भकर्णभयार्दितान्॥6.67.122॥<br>
सचापमादायभुजङ्गकल्पंदृढज्यमुग्रंतपनीयचित्रम्।<br>
हरीन्समाश्वास्यसमुत्पपातरामोनिबद्धोत्तमतूणबाणः॥6.67.123॥<br>
सवानरगणैस्तैस्तुवृतःपरमदुर्जयः।<br>
लक्ष्मणानुचरोरामःसम्प्रतस्थेमहावलः॥6.67.124॥<br>
सददर्शमहात्मानंकिरीटिनमरिन्दमम्।<br>
शोणिताप्लुतसर्वाङ्गंकुम्भकर्णंमहाबलम्॥6.67.125॥<br>
सर्वान्समभिधावन्तंयथारुष्टंदिशागजम्।<br>
मार्गमाणंहरीन्क्रुद्धंराक्षसैःपरिवारितम्॥6.67.126॥<br>
विन्ध्यमन्दरसङ्काशंकाञ्चनाङ्गदभूषणम्।<br>
स्रवन्तंरुधिरंवक्त्राद्वर्षमेघमिवोत्थितम्॥6.67.127॥<br>
जिह्वयापरिलिह्यन्तंशोणितंशोणितेक्षणम्।<br>
मृद्नन्तंवानरानीकंकालान्तकयमोपमम्॥6.67.128॥<br>
तंदृष्ट्वाराक्षसश्रेष्ठंप्रदीप्तानलवर्चसम्।<br>
विस्फारयामासतदाकार्मुकंपुरुषर्षभः॥6.67.129॥<br>
सतस्यचापनिर्घोषात्कुपितोराक्षसर्षभः।<br>
अमृष्यमाणस्तंघोषमभिदुद्रावराघवम्॥6.67.130॥<br>
ततस्तुवातोद्धतमेघकल्पंभुजङ्गराजोत्तमभोगबाहुम्।<br>
तमापतन्तंधरणीधराभमुवाचरामोयुधिकुम्भकर्णम्॥6.67.131॥<br>
आगच्छरक्षोधिपमाविषादमवस्थितोऽहंप्रगृहीतचापः।<br>
अवेहिमांशक्रसपत्नरामंमयामुहूर्ताद्भविताविचेताः॥6.67.132॥<br>
रामोऽयमितिविज्ञायजहासविकृतस्वनम्।<br>
अभ्यधावतसङ्क्रुद्धोहरीन्विद्रावयन्रणे॥6.67.133॥<br>
पातयन्निवसर्वेषांहृदयानिवनौकसाम्॥6.67.134॥<br>
प्रहस्यविकृतंभीमंसमेघस्तनितोपमम्।<br>
कुम्भकर्णोमहातेजाराघवंवाक्यमब्रवीत्॥6.67.135॥<br>
नाहंविराधोविज्ञेयोनकबन्धःखरोनच।<br>
नवालीनचमारीचःकुम्भकर्णोऽहमागतः॥6.67.136॥<br>
पश्यमेमुद्गरंघोरंसर्वकालायसंमहत्।<br>
अनेननिर्जितादेवादानवाश्चपुरामया॥6.67.137॥<br>
विकर्णनासइतिमांनावज्ञातुंत्वमर्हसि।<br>
स्वल्पाऽपिहिनमेपीडाकर्णनासाविनाशनात्॥6.67.138॥<br>
दर्शयेक्ष्वाकुशार्दूलवीर्यंगात्रेषुमेलघु।<br>
ततस्त्वांभक्षयिष्यामिदृष्टपौरुषविक्रमम्॥6.67.139॥<br>
सकुम्भकर्णस्यवचोनिशम्यरामःसुपुङ्खान्विससर्जबाणान्।<br>
तैराहतोवज्रसमग्रवेगैर्नचुक्षुभेनव्यथतेसुरारिः॥6.67.140॥<br>
यैःसायकैःसालवरानिकृत्तावालीहतोवानरपुङ्गवश्च।<br>
तेकुम्भकर्णस्यतदाशरीरेवज्रोपमानव्यथयाम्प्रचक्रुः॥6.67.141॥<br>
सवारिधाराइवसायकांस्तान्पिबन्शरीरेणमहेन्द्रशत्रुः।<br>
जघानरामस्यशरप्रवेगंव्याविध्यतंमुद्गरमुग्रवेगम्॥6.67.142॥<br>
ततस्तुरक्षःक्षतजानुलिप्तंवित्रासनंदेवमहाचमूनाम्।<br>
विव्याधतंमुद्गरमुग्रवेगंविद्रावयामासचमूंहरीणाम्॥6.67.143॥<br>
वायव्यमादायततोवरास्त्रंरामःप्रचिक्षेपनिशाचराय।<br>
समुद्गरंतेनजघानबाहुंसकृत्तबाहुस्तुमुलंननाद॥6.67.144॥<br>
सतस्यबाहुर्गिरिशृङ्गकल्पःसमुद्गरोराघवबाणकृत्तः।<br>
पपाततस्मिन्हरिराजसैन्येजघानतांवानरवाहनींच॥6.67.145॥<br>
तेवानराभग्नहतावशेषाःपर्यन्तमाश्रित्यतदाविषण्णाः।<br>
प्रवेपिताङ्गंददृशुःसुघोरंनरेन्द्ररक्षोधिपसन्निपातम्॥6.67.146॥<br>
सकुम्भकर्णोऽस्त्रनिकृत्तबाहुर्महान्निकृत्ताग्रइवाचलेन्द्रः।<br>
उत्पाटयामासकरेणवृक्षंततोऽभिदुद्रावरणेनरेन्द्रम्॥6.67.147॥<br>
सतस्यबाहुंसहसालवृक्षंसमुद्यतंपन्नगभोगकल्पम्।<br>
ऐन्द्रास्त्रयुक्तेनजघानरामोबाणेनजाम्बूनदचित्रितेन॥6.67.148॥<br>
सकुम्भकर्णस्यभुजोनिकृत्तःपपातभूमौगिरिसन्निकाशः।<br>
विवेष्टमानोऽभिजघानवृक्षान्शैलान्शिलावानरराक्षसांश्च॥6.67.149॥<br>
तंछिन्नबाहुंसमवेक्ष्यरामःसमापतन्तंसहसानदन्तम्।<br>
द्वावर्धचन्द्रौनिशितौप्रगृह्यचिच्छेदपादौयुधिराक्षसस्य॥6.67.150॥<br>
तौतस्यपादौप्रदिशोदिशश्चगिरीन्गुहाश्चैवमहार्णवंच।<br>
लङ्कांचसेनांकपिराक्षसानांविनादयन्तौविनिपेततुश्च॥6.67.151॥<br>
निकृत्तबाहुर्विनिकृत्तपादोविदार्यवक्त्रंवडवामुखाभम्।<br>
दुद्रावरामंसहसाऽभिगर्जन्राहुर्यथाचन्द्रमिवान्तरिक्षे॥6.67.152॥<br>
अपूरयत्तस्यमुखंशिताग्रैरामःशरैर्हेमपिनद्धपुङ्खैः।<br>
सपूर्णवक्त्रोनशशाकवक्तुंचुकूजकृच्छ्रेणमुमोहचापि॥6.67.153॥<br>
अथाददेसूर्यमरीचिकल्पंसब्रह्मदण्डान्तककालकल्पम्।<br>
अरिष्टमैन्द्रंनिशितंसुपुङ्खंरामःशरंमारुततुल्यवेगम्॥6.67.154॥<br>
तंवज्रजाम्बूनदचारुपुङ्खंप्रदीप्तसूर्यज्वलनप्रकाशम्।<br>
महेन्द्रवज्राशनितुल्यवेगंरामःप्रचिक्षेपनिशाचराय॥6.67.155॥<br>
ससायकोराघवबाहुचोदितोदिशःस्वभासादशसम्प्रकाशयन्।<br>
सधूमवैश्वानरदीप्तदर्शनोजगामशक्राशनिवीर्यविक्रमः॥6.67.156॥<br>
सतन्महापर्वतकूटसन्निभंविवृत्तदंष्ट्रंचलचारुकुण्डलम्।<br>
चकर्तरक्षोधिपतेःशिरस्तथायथैववृत्रस्यपुरापुरन्दरः॥6.67.157॥<br>
कुम्भकर्णशिरोभातिकुण्डलालङ्कृतंमहत्।<br>
आदित्येऽभ्युदितेरात्रौमध्यस्थइवचन्द्रमाः॥6.67.158॥<br>
तद्रामबाणाभिहतंपपातरक्षश्शिरःपर्वतसन्निकाशम्।<br>
बभञ्जचर्यागृहगोपुराणिप्राकारमुच्चंतमपातयच्च॥6.67.159॥<br>
न्यपतत्कुम्भकर्णोऽथस्वकायेननिपातयन्।<br>
प्लवङ्गमानांकोट्यश्चपरितःसम्प्रधावताम्॥6.67.160॥<br>
तच्चातिकायंहिमवत्प्रकाशंरक्षस्ततस्तोयनिधौपपात।<br>
ग्राहान्वरान्मीनवरान्भुजङ्गान्ममर्दभूमिंचतदाविवेश॥6.67.161॥<br>
तस्मिन्हतेब्राह्मणदेवशत्रौमहाबलेसंयतिकुम्भकर्णे।<br>
चचालभूर्भूमिधराश्चसर्वेहर्षाच्चदेवास्तुमुलंप्रणेदुः॥6.67.162॥<br>
ततस्तुदेवर्षिमहर्षिपन्नगाःसुराश्चभूतानिसुपर्णगुह्यकाः।<br>
सयक्षगन्धर्वगणानभोगताःप्रहर्षितारामपराक्रमेण॥6.67.163॥<br>
ततस्तुतेतस्यवधेनभूरिणामनस्विनोनैर्ऋतराजबान्धवाः।<br>
विनेदुरुच्चैर्व्यथितारघूत्तमंहरिंसमीक्ष्यैवयथासुरार्दिताः॥6.67.164॥<br>
सदेवलोकस्यतमोनिहत्यसूर्योयथाराहुमुखाद्विमुक्तः।<br>
तथाव्यभासीद्भुविवानरौघेनिहत्यरामोयुधिकुम्भकर्णम्॥6.67.165॥<br>
प्रहर्षमीयुर्बहवस्तुवानराःप्रबुद्धपद्मप्रतिमैरिवाननैः।<br>
अपूजयन्राघवमिष्टभागिनंहतेरिपौभीमबलेदुरासदे॥6.67.166॥<br>
सकुम्भकर्णंसुरसङ्घमर्दनंमहत्सुयुद्धेषुपराजितश्रमम्।<br>
ननन्दहत्वाभरताग्रजोरणेमहासुरंवृत्रमिवामराधिपः॥6.67.167॥<script>ac.playbackRate=0.5</script>