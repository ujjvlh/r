<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-064-He_advises_Kumbhakarna_0.mp3" type="audio/mpeg"></audio><br>
<br>
तदुक्तमतिकायस्यबलिनोबाहुशालिनः।<br>
कुम्भकर्णस्यवचनंश्रुत्वोवाचमहोदरः॥6.64.1॥<br>
कुम्भकर्णकुलेजातोधृष्टःप्राकृतदर्शनः।<br>
अवलिप्तोनशक्नोषिकृत्यंसर्वत्रवेदितुम्॥6.64.2॥<br>
नहिराजानजानीतेकुम्भकर्णनयानयौ।<br>
त्वंतुकैशोरकाद्धृष्टःकेवलंवक्तुमिच्छसि॥6.64.3॥<br>
स्थानंवृद्धिंचहानिंचदेशकालविभागवित्।<br>
आत्मनश्चपरेषांचबुध्यतेराक्षसर्षभः॥6.64.4॥<br>
यत्तुशक्यंबलवताकर्तुंप्राकृतबुद्धिना।<br>
अनुपासितवृद्धेनकःकुर्यात्तादृशंबुधः॥6.64.5॥<br>
यांस्तुधर्मार्थकामांस्त्वंब्रवीषिपृथगाश्रयान्।<br>
अनुबोद्धुंस्वभावेतान्नहिलक्षणमस्तिते॥6.64.6॥<br>
कर्मचैवहिसर्वेषांकारणानांप्रयोजकम्।<br>
श्रेयःपापीयसांचात्रफलंभवतिकर्मणाम्॥6.64.7॥<br>
निश्श्रेयसफलावेवधर्मार्थावितरावपि।<br>
अधर्मानर्थयोःप्राप्तिःफलंचप्रत्यवायिकम्॥6.64.8॥<br>
एहलौकिकपारत्रंकर्मपुम्भिर्निषेव्यते।<br>
कर्माण्यपितुकल्याणिलभतेकाममास्थितः॥6.64.9॥<br>
तत्रक्लृप्तमिदंराज्ञाहृदिकार्यंमतंचनः।<br>
शत्रौहिसाहसंयत्स्यात्किमिवात्रापनीयताम्॥6.64.10॥<br>
एकस्यैवाभियानेतुहेतुर्यःप्रकृतस्त्वया।<br>
तत्राप्यनुपपन्नंतेवक्ष्यामियदसाधुच॥6.64.11॥<br>
येनपूर्वंजनस्थानेबहवोऽतिबलाहताः।<br>
राक्षसाराघवंतंत्वंकथमेकोजयिष्यसि॥6.64.12॥<br>
येपुरानिर्जितास्तेनजनस्थानेमहौजसः।<br>
राक्षसांस्तान्पुरेसर्वान्भीतानद्यापिपश्यसि॥6.64.13॥<br>
तंसिंहमिवसङ्क्रुद्धंरामंदशरथात्मजम्।<br>
सर्पंसुप्तमिवाबुध्यप्रबोधयितुमिच्छसि॥6.64.14॥<br>
ज्वलन्तंतेजसानित्यंक्रोधेनचदुरासदम्।<br>
कस्तंमृत्युमिवासह्यमासादयितुमर्हति॥6.64.15॥<br>
संशयस्थमिदंसर्वंशत्रोःप्रतिसमासने।<br>
एकस्यगमनंतत्रनहिमेरोचतेभृशम्॥6.64.16॥<br>
हीनार्थःसुसमृद्धार्थंकोरिपुंप्राकृतंयथा।<br>
निश्चित्यजीवितत्यागेवशमानेतुमिच्छति॥6.64.17॥<br>
यस्यनास्तिमनुष्येषुसदृशोराक्षसोत्तम।<br>
कथमाशंससेयोद्धुंतुल्येनेन्द्रविवस्वतोः॥6.64.18॥<br>
एवमुक्त्वातुसंरब्धःकुम्भकर्णंमहोदरः।<br>
उवाचरक्षसांमध्येरावणंलोकरावणम्॥6.64.19॥<br>
लब्ध्वापुनस्त्वंवैदेहींकिमर्थंसम्प्रजल्पसि।<br>
यदीच्छसितदासीतावशगातेभविष्यति॥6.64.20॥<br>
दृष्टःकश्चिदुपायोमेसीतोपस्थानकारकः।<br>
रुचिरश्चेत्स्वयाबुद्ध्याराक्षसेश्वरतंशृणु॥6.64.21॥<br>
अहंद्विजिह्वःसंह्रादीकुम्भकर्णोवितर्दनः।<br>
पञ्चरामवधायैतेनिर्यान्तीत्यवघोषय॥6.64.22॥<br>
ततोगत्वावयंयुद्धंदास्यामस्तस्ययत्नतः।<br>
जेष्यामोयदितेशत्रून्नोपायैःकृत्यमस्तिनः॥6.64.23॥<br>
अथजीवतिनःशत्रुर्वयंचकृतसंयुगाः।<br>
ततस्तदभिपत्स्यामोमनसायत्समीक्षितम्॥6.64.24॥<br>
वयंयुद्धादिहैष्यामोरुधिरेणसमुक्षिताः।<br>
विदार्यंस्वतनुंबाणैरामनामाङ्कितैःशितैः॥6.64.25॥<br>
भक्षितोराघवोऽस्माभिर्लक्ष्मणश्चेतिवादिनः।<br>
तवपादौग्रहीष्यामस्त्वंनःकामंप्रपूरय॥6.64.26॥<br>
ततोऽवघोषयपुरेगजस्कन्धेनपार्थिव।<br>
हतोरामःसहभ्रात्राससैन्यइतिसर्वतः॥6.64.27॥<br>
प्रीतोनामततोभूत्वाभृत्यानांत्वमरिन्दम।<br>
भोगांश्चपरिवारांश्चकामांश्चवसुदापय॥6.64.28॥<br>
ततोमाल्यानिवासांसिवीराणामनुलेपनम्।<br>
पेयंचबहुयोधेभ्यःस्वयंचमुदितःपिब॥6.64.29॥<br>
ततोऽस्मिन्बहुलीभूतेकौलीनेसर्वतोगते।<br>
भक्षितःससुहृद्रामोराक्षसैरितिविश्रुते॥6.64.30॥<br>
प्रविश्याश्वास्यचापित्वंसीतांरहसिसान्त्वय।<br>
धनधान्यैश्चकामैश्चरत्नैश्चैनांप्रलोभय॥6.64.31॥<br>
अनयोपधयाराजन्भयशोकानुबन्धया।<br>
अकामात्वद्वशंसीतानष्टनाथागमिष्यति॥6.64.32॥<br>
रञ्जनीयंहिभर्तारंविनष्टमवगम्यसा।<br>
नैराश्यात्स्त्रीलघुत्वाच्चत्वद्वशंप्रतिपत्स्यते॥6.64.33॥<br>
सापुरासुखसंवृद्धासुखार्हादुःखकर्शिता।<br>
त्वय्यधीनंसुखंज्ञात्वासर्वथोपगमिष्यति॥6.64.34॥<br>
एतत्सुनीतंममदर्शनेनरामंहिदृष्ट्वैवभवेदनर्थः।<br>
इहैवतेसेत्स्यतिमोत्सुकोभूर्महानयुद्धेनसुखस्यलाभः॥6.64.35॥<br>
अदृष्टसैन्योह्यनवाप्तसंशयोरिपूनयुद्धेनजयन्नराधिपः।<br>
यशश्चपुण्यंचमहन्महीपतेश्रियंचकीर्तिंचचिरंसमश्नुते॥6.64.36॥<script>ac.playbackRate=0.5</script>