<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-065-Kumbhakarna_rebukes_Mahodara___0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सतथोक्तस्तुनिर्भर्त्स्यकुम्भकर्णोमहोदरम्।<br>
अब्रवीद्राक्षसश्रेष्ठंभ्रातरंरावणंततः॥6.65.1॥<br>
सोऽहंतवभयंघोरंवधात्तस्यदुरात्मनः।<br>
रामस्याद्यप्रमार्जामिनिर्वैरोहिसुखीभव॥6.65.2॥<br>
गर्जन्तिनवृथाशूरानिर्जलाइवतोयदाः।<br>
पश्यसम्पाद्यमानंतुगर्जितंयुधिकर्मणा॥6.65.3॥<br>
नमर्षयतिचात्मानंसम्भावयतिनात्मना।<br>
अदर्शयित्वाशूरास्तुकर्मकुर्वन्तिदुष्करम्॥6.65.4॥<br>
विक्लवानामबुद्धीनांराज्ञापण्डितमानिनाम्।<br>
शृण्वतासादितमिदंत्वद्विधानांमहोदर॥6.65.5॥<br>
युद्धेकापुरुषैर्नित्यंभवद्भिःप्रियवादिभिः।<br>
राजानमनुगच्छद्भिःकृत्यमेतद्धिसादितम्॥6.65.6॥<br>
राजशेषाकृतालङ्काक्षीणःकोशोबलंहतम्।<br>
राजानमिममासाद्यसुहृच्चिह्नममित्रकम्॥6.65.7॥<br>
एषनिर्याम्यहंयुद्धमुद्यतःशत्रुनिर्जये।<br>
दुर्नयंभवतामद्यसमीकर्तुमिहाहवे॥6.65.8॥<br>
एवमुक्तवतोवाक्यंकुम्भकर्णस्यधीमतः।<br>
प्रत्युवाचततोवाक्यंप्रहसन्राक्षसाधिपः॥6.65.9॥<br>
महोदरोऽयंरामात्तुपरित्रस्तोनसंशयः।<br>
नहिरोचयतेतातयुद्धंयुद्धविशारद॥6.65.10॥<br>
कश्चिन्मेत्वत्समोनास्तिसौहृदेनबलेनच।<br>
गच्छशत्रुवधायत्वंकुम्भकर्णजयायच॥6.65.11॥<br>
तस्मात्तुभयनाशार्थंभवान्सम्बोधितोमया।<br>
अयंहिकालःसुहृदांराक्षसानामरिन्दम॥6.65.12॥<br>
तद्गच्छशूलमादायपाशहस्तइवान्तकः।<br>
वानरान्राजपुत्रौचभक्षयादित्यतेजसौ॥6.65.13॥<br>
समालोक्यतुतेरूपंविद्रविष्यन्तिवानराः।<br>
रामलक्ष्मणोश्चापिहृदयेप्रस्फुटिष्यतः॥6.65.14॥<br>
एवमुक्त्वामहाराजःकुम्भकर्णंमहाबलम्।<br>
पुनर्जातमिवात्मानंमेनेराक्षसपुङ्गवः॥6.65.15॥<br>
कुम्भकर्णबलाभिज्ञोजानंस्तस्यपराक्रमम्।<br>
बभूवमुदितोराजाशशाङ्कइवनिर्मलः॥6.65.16॥<br>
इत्येवमुक्तःसंहृष्टोनिर्जगाममहाबलः॥6.65.17॥<br>
राज्ञस्तुवचनंश्रुत्वाकुम्भकर्णःसमुद्यतः।<br>
आददेनिशितंशूलंवेगाच्छत्रुनिबर्हणम्॥6.65.18॥<br>
सर्वकालायसंदीप्तंतप्तकाञ्चनभूषणम्।<br>
इन्द्राशनिसमंभीमंवज्रप्रतिमगौरवम्॥6.65.19॥<br>
देवदानवगन्धर्वयक्षकिन्नरसूदनम्।<br>
रक्तमाल्यंमहाधामस्वतश्चोद्गतपावकम्॥6.65.20॥<br>
आदायनिशितंशूलंशत्रुशोणितरञ्जितम्।<br>
कुम्भकर्णोमहातेजारावणंवाक्यमब्रवीत्॥6.65.21॥<br>
अद्यतान्क्षुभितान्क्रुद्धोभक्षयिष्यामिवानरान्।<br>
कुम्भकर्णवचःश्रुत्वारावणोवाक्यमब्रवीत्॥6.65.22॥<br>
सैन्यैःपरिवृतोगच्छशूलमुद्गरपाणिभिः।<br>
वानराहिमहात्मानःशीघ्राःसुव्यवसायिनः॥6.65.23॥<br>
तस्मात्परमदुर्धर्षैःसैन्यैःपरिवृतोव्रज।<br>
रक्षसामहितंसर्वंशत्रुपक्षंनिषूदय॥6.65.24॥<br>
अथासनात्समुत्पत्यस्रजंमणिकृतान्तराम्।<br>
आबबन्धमहातेजाःकुम्भकर्णस्यरावणः॥6.65.25॥<br>
अङ्गदान्यङ्गुलीवेष्टान्वराण्याभरणानिच।<br>
हारंचशशिसङ्काशमाबबन्धमहात्मनः॥6.65.26॥<br>
दिव्यानिचसुगन्धीनिमाल्यदामानिरावणः।<br>
श्रोत्रेचासञ्जयामासश्रीमतीचास्यकुण्डले॥6.65.27॥<br>
काञ्चनाङ्गदकेयूरनिष्काभरणभूषितः।<br>
कुम्भकर्णोबृहत्कर्णःसुहुतोऽग्निरिवाबभौ॥6.65.28॥<br>
श्रोणीसूत्रेणमहतामेचकेनव्यराजत।<br>
अमृतोत्पादनेनद्धोभुजङ्गेनेवमन्दरः॥6.65.29॥<br>
सकाञ्चनंभारसहंनिवातंविद्युत्प्रभंदीप्तमिवात्मभासा।<br>
आभध्यमानःकवचंरराजसन्ध्याभ्रसंवीतइवाद्रिराजः॥6.65.30॥<br>
सर्वाभरणसर्वाङ्गःशूलपाणिःसराक्षसः।<br>
त्रिविक्रमकृतोत्साहोनारायणइवाबभौ॥6.65.31॥<br>
भ्रातरंसम्परिष्वज्यकृत्वाचाभिप्रदक्षिणम्।<br>
प्रणम्यशिरसातस्मैसम्प्रतस्थेमहाबलः॥6.65.32॥<br>
निष्पतन्तंमहाकायंमहानादंमहाबलम्।<br>
तमाशीर्भिःप्रशस्ताभिःप्रेषयामासरावणः॥6.65.33॥<br>
शङ्खदुन्दुभिनिर्घोषैःसैन्यैश्चापिवरायुधैः।<br>
तंगजैश्चतुरङ्गैश्चस्यन्दनैश्चाम्बुदस्वनैः॥6.65.34॥<br>
अनुजग्मुर्महात्मानंरथिनोरथिनांवरम्॥6.65.35॥<br>
सर्पैरुष्ट्रैःखरैरश्वैःसिंहद्विपमृगद्विजैः।<br>
अनुजग्मुश्चतंघोरंकुम्भकर्णंमहाबलम्॥6.65.36॥<br>
सपुष्पवर्षैरवकीर्यमाणोधृतातपत्रःशितशूलपाणिः।<br>
मदोत्कटःशोणितगन्धमत्तोविनिर्ययौदानवदेवशत्रुः॥6.65.37॥<br>
पदातयश्चबहवोमहानादामहाबलाः।<br>
अन्वयूराक्षसाभीमाभीमाक्षाःशस्त्रपाणयः॥6.65.38॥<br>
रक्ताक्षाःसुमहाकायानीलाञ्जनचयोपमाः।<br>
शूलानुद्यम्यखड्गांश्चनिशितांश्चपरश्वधान्॥6.65.39॥<br>
बहुव्यामांश्चपरिघान्गदाश्चमुसलानिच।<br>
तालस्कन्धांश्चविपुलान्क्षेपणीयान्दुरासदान्॥6.65.40॥<br>
अथान्यद्वपुरादायदारुणंरोमहर्षणम्।<br>
निष्पपातमहातेजाःकुम्भकर्णोमहाबलः॥6.65.41॥<br>
धनुश्शतपरीणाहःसषट्छतसमुच्छ्रितः।<br>
रौद्रःशकटचक्राक्षोमहापर्वतसन्निभः॥6.65.42॥<br>
सन्निपत्यचरक्षांसिदग्धशैलोपमोमहान्।<br>
कुम्भकर्णोमहावक्त्रःप्रहसन्निदमब्रवीत्॥6.65.43॥<br>
अद्यवानरमुख्यानांतानियूथानिभागशः।<br>
निर्दहिष्यामिसङ्क्रुद्धःशलभानिवपावकः॥6.65.44॥<br>
नापराध्यन्तिमेकामंवानरावनचारिणः।<br>
जातिरस्माद्विधानांसापुरोद्यानविभूषणम्॥6.65.45॥<br>
पुररोधस्यमूलंतुराघवःसहलक्ष्मणः।<br>
हतेतस्मिन्हतंसर्वंतंवधिष्यामिसंयुगे॥6.65.46॥<br>
एवंतस्यब्रुवाणस्यकुम्भकर्णस्यराक्षसाः।<br>
नादंचक्रुर्महाघोरंकम्पयन्तइवार्णवम्॥6.65.47॥<br>
तस्यनिष्पततस्तूर्णंकुम्भकर्णस्यधीमतः।<br>
बभूवुर्घोररूपाणिनिमित्तानिसमन्ततः॥6.65.48॥<br>
उल्काशनियुतामेघाबभूवुर्गर्दभारुणाः।<br>
ससागरवनाचैववसुधासमकम्पत॥6.65.49॥<br>
घोररूपाःशिवानेदुःसज्वालकवलैर्मुखैः।<br>
मण्डलान्यपसव्यानिबबन्धुश्चविहङ्गमाः॥6.65.50॥<br>
निष्पपातचमालेवगृध्रोऽस्यपथिगच्छतः।<br>
प्रास्फुरन्नयनंचास्यसव्योबाहुश्चकम्पते॥6.65.51॥<br>
निपपाततदाचोल्काज्वलन्तीभीमनिस्वना।<br>
आदित्योनिष्प्रभश्चासीन्नप्रवातिसुखोऽनिलः॥6.65.52॥<br>
अचिन्तयन्महोत्पातानुत्थितान्रोमहर्षणान्।<br>
निर्ययौकुम्भकर्णस्तुकृतान्तबलचोदितः॥6.65.53॥<br>
सलङ्घयित्वाप्राकारंपद्भ्यांपर्वतसन्निभः।<br>
ददर्शाभ्रघनप्रख्यंवानरानीकमद्भुतम्॥6.65.54॥<br>
तेदृष्ट्वाराक्षसश्रेष्ठंवानराःपर्वतोपमम्।<br>
वायुनुन्नाइवघनाययुःसर्वादिशस्तदा॥6.65.55॥<br>
तद्वानरानीकमतिप्रचण्डंदिशोद्रवद्भिन्नमिवाभ्रजालम्।<br>
सकुम्भकर्णःसमवेक्ष्यहर्षान्ननादभूयोघनवद्घनाभः॥6.65.56॥<br>
तेतस्यघोरंनिनदंनिशम्ययथानिनादंदिविवारिदस्य।<br>
पेतुर्धरण्यांबहवःप्लवङ्गानिकृत्तमूलाइवसालवृक्षाः॥6.65.57॥<br>
विपुलपरिघवान्सकुम्भकर्णोरिपुनिधनायविनिस्सृतोमहात्मा।<br>
कपिगणभयमाददत्सुभीमंप्रभुरिवकिङ्करदण्डवान्युगान्ते॥6.65.58॥</div></div><script>ac.playbackRate=0.5</script></body>
</html>