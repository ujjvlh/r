<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-061-Rama_enquires_about_Kumbhakarna__0.mp3" type="audio/mpeg"></audio><br>
<br>
ततोरामोभहातेजाधनुरादायवीर्यवान्।<br>
किरीटिनंमहाकायंकुम्भकर्णंददर्शह॥6.61.1॥<br>
क्रममाणमिवाकाशंपुरानारायणंप्रभुम्।<br>
सतोयाम्बुदसङ्काशंकाञ्चनाङ्गदभूषणम्॥6.61.2॥<br>
दृष्ट्वापुनःप्रदुद्राववानराणांमहाचमूः॥6.61.3॥<br>
विद्रुतांवाहिनींदृष्ट्वावर्धमानंचराक्षसम्।<br>
सविस्मयमिदंरामोविभीषणमुवाचह॥6.61.4॥<br>
कोऽसौपर्वतसङ्काशःकिरीटीहरिलोचनः।<br>
लङ्कायांदृश्यतेवीरसविद्युदिवतोयदः॥6.61.5॥<br>
पृथिव्याःकेतुभूतोऽसौमहानेकोऽत्रदृश्यते।<br>
यंदृष्ट्वावानराःसर्वेविद्रवन्तिततस्ततः॥6.61.6॥<br>
आचक्ष्वमेमहान्कोऽसौरक्षोवायदिवाऽसुरः।<br>
नमयैवंविधंभूतंदृष्टपूर्वंकदाचन॥6.61.7॥<br>
सपृष्टोराजपुत्रेणरामेणाक्लिष्टकर्मणा।<br>
विभीषणोमहाप्राज्ञःकाकुत्स्थमिदमब्रवीत्॥6.61.8॥<br>
सैषविश्रवसःपुत्रःकुम्भकर्णःप्रतापवान्।<br>
अस्यप्रमाणात्सदृशोराक्षसोऽन्योनविद्यते॥6.61.9॥<br>
एतेनदेवायुधिदानवाश्चयक्षाभुजङ्गाःपिशिताशनाश्च।<br>
गन्धर्वविद्याधरकिन्नराश्चसहस्रशोराघवसम्प्रभग्राः॥6.61.10॥<br>
शूलपाणिंविरूपाक्षंकुम्भकर्णंमहाबलम्।<br>
हन्तुंनशेकुस्त्रिदशाःकालोऽयमितिमोहिताः॥6.61.11॥<br>
प्रकृत्याह्येषतेजस्वीकुम्भकर्णोमहाबलः।<br>
अन्येषांराक्षसेन्द्राणांवरदानकृतंबलम्॥6.61.12॥<br>
एतेनजातमात्रेणक्षुधार्तेनमहात्मना।<br>
भक्षितानिसहस्राणिसत्त्वानांसुबहून्यपि॥6.61.13॥<br>
तेषुसम्भक्ष्यमाणेषुप्रजाभयनिपीडिताः।<br>
यान्तिस्मशरणंशक्रंतमप्यर्थंन्यवेदयन्॥6.61.14॥<br>
सकुम्भकर्णंकुपितोमहेन्द्रोजघानवज्रेणशितेनवज्री।<br>
सशक्रवज्राभिहतोमहात्माचचालकोपाच्चभृशंननाद॥6.61.15॥<br>
तस्यनानद्यमानस्यकुम्भकर्णस्यधीमतः।<br>
श्रुत्वाऽतिनादंवित्रस्ताभूयोभूमिर्वितत्रसे॥6.61.16॥<br>
तत्रकोपान्महेन्द्रस्यकुम्भकर्णोमहाबलः।<br>
विकृष्यैरावताद्दन्तंजघानोरसिवासवम्॥6.61.17॥<br>
कुम्भकर्णप्रहारार्तोविजज्वालसवासवः।<br>
ततोविषेदुःसहसादेवब्रह्मर्षिदानवाः॥6.61.18॥<br>
प्रजाभिःसहशक्रश्चययौस्थानंस्वयम्भुवः।<br>
कुम्भकर्णस्यदौरात्म्यंशशंसुस्तेप्रजापतेः॥6.61.19॥<br>
प्रजानांभक्षणंचापिदेवानांचापिधर्षणम्।<br>
आश्रमध्वंसनंचापिपरस्त्रीहरणंभृशम्॥6.61.20॥<br>
एवंप्रजायदित्वेषभक्षयिष्यतिनित्यशः।<br>
अचिरेणैवकालेनशून्योलोकोभविष्यति॥6.61.21॥<br>
वासवस्यवचःश्रुत्वासर्वलोकपितामहः।<br>
रक्षांस्यावाहयामासकुम्भकर्णंददर्शह॥6.61.22॥<br>
कुम्भकर्णंसमीक्ष्यैववितत्रासप्रजापतिः।<br>
दृष्ट्वाविश्वास्यचैवेदंस्वयम्भूरिदमब्रवीत्॥6.61.23॥<br>
ध्रुवंलोकविनाशायपौलस्त्येनासिनिर्मितः।<br>
तस्मात्त्वमद्यप्रभृतिमृतकल्पःशयिष्यसे॥6.61.24॥<br>
ब्रह्मशापाभिभूतोऽथनिपपाताग्रतःप्रभोः।<br>
ततःपरमसम्भ्रान्तोरावणोवाक्यमब्रवीत्॥6.61.25॥<br>
विवृद्धःकाञ्चनोवृक्षःफलकालेनिकृत्यते।<br>
ननप्तारंस्वकंन्याय्यंशप्तुमेवंप्रजापते॥6.61.26॥<br>
नमिथ्यावचनश्चत्वंस्वप्स्यत्येषनसंशयः।<br>
कालस्तुक्रियतामस्यशयनेजागरेतथा॥6.61.27॥<br>
रावणस्यवचःश्रुत्वास्वयम्भूरिदमब्रवीत्॥6.61.28॥<br>
एकेनाह्नात्वसौवीरश्चरन्भूमिंबुभुक्षितः।<br>
व्यात्तास्योभक्षयेल्लोकान्सक्रुद्धइवपावकः॥6.61.29॥<br>
सोऽसौव्यसनमापन्नःकुम्भकर्णमबोधयत्।<br>
त्वत्पराक्रमभीतश्चराजासम्प्रतिरावणः॥6.61.30॥<br>
सएषनिर्गतोवीरःशिबिराद्भीमविक्रमः।<br>
वानरान्भृशसङ्क्रुद्धोभक्षयन्परिधावति॥6.61.31॥<br>
कुम्भकर्णंसमीक्ष्यैवहरयोऽद्यप्रविद्रुताः।<br>
कथमेनंरणेक्रुद्धंवारयिष्यन्तिवानराः॥6.61.32॥<br>
उच्यन्तांवानराःसर्वेयन्त्रमेतत्समुच्छ्रितम्।<br>
इतिविज्ञायहरयोभविष्यन्तीहनिर्भयाः॥6.61.33॥<br>
विभीषणवचःश्रुत्वाहेतुमत्सुमुखेरितम्।<br>
उवाचराघवोवाक्यंनीलंसेनापतिंतदा॥6.61.34॥<br>
गच्छसैन्यानिसर्वाणिव्यूह्यतिष्ठस्वपावके।<br>
द्वाराण्यादायलङ्कायाश्चर्याश्चाप्यथसङ्क्रमान्॥6.61.35॥<br>
शैलशृङ्गाणिवृक्षांश्चशिलाश्चाप्युपसंहर।<br>
तिष्ठन्तुवानराःसर्वेसायुधाःशैलपाणयः॥6.61.36॥<br>
राघवेणसमादिष्टोनीलोहरिचमूपतिः।<br>
शशासवानरानीकंयथावत्कपिकुञ्जरः॥6.61.37॥<br>
ततोगवाक्षःशरभोहनुमानङ्गदस्तथा।<br>
शैलशृङ्गाणिशैलाभागृहीत्वाद्वारमभ्ययुः॥6.61.38॥<br>
रामवाक्यमुपश्रुत्यहरयोजितकाशिनः।<br>
पादपैरर्दयन्वीरावानराःपरवाहिनीम्॥6.61.39॥<br>
ततोहरीणांतदनीकमुग्रंरराजशैलोद्यतदीप्तहस्तम्।<br>
गिरेःसमीपानुगतंयथैवमहन्महाम्भोधरजालमुग्रम्॥6.61.40॥<script>ac.playbackRate=0.5</script>