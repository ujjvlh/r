<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-066-Angada_reassures_the_monkeys_to_return_to_the_battle__0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सलङ्घयित्वाप्राकारंगिरिकूटोपमोमहान्।<br>
निर्ययौनगरात्तूर्णंकुम्भकर्णोमहाबलः॥6.66.1॥<br>
सननादमहानादंसमुद्रमभिनादयन्।<br>
जनयन्निवनिर्घातान्विधमन्निवपर्वतान्॥6.66.2॥<br>
तमवध्यंमधवतायमेनवरुणेनवा।<br>
प्रेक्ष्यभीमाक्षमायान्तंवानराविप्रदुद्रुवुः॥6.66.3॥<br>
तांस्तुविप्रद्रुतान्दृष्ट्वावालिपुत्रोऽङ्गदोऽब्रवीत्।<br>
नलंनीलंगवाक्षंचकुमुदंचमहाबलम्॥6.66.4॥<br>
आत्मानमत्रविस्मृत्यवीर्याण्यभिजनानिच।<br>
क्वगच्छतभयत्रस्ताःप्राकृताहरयोयथा॥6.66.5॥<br>
साधुसौम्यानिवर्तध्वंकिंप्राणान्परिरक्षथ।<br>
नालंयुद्धायवैरक्षोमहतीयंबिभीषिका॥6.66.6॥<br>
महतीमुत्थितामेनांराक्षसानांबिभीषिकाम्।<br>
विक्रमाद्विधमिष्यामोनिवर्तध्वंप्लवङ्गमाः॥6.66.7॥<br>
कृच्छ्रेणतुसमाश्वस्यसङ्गम्यचततस्ततः।<br>
वृक्षाद्रिहस्ताहरयःसम्प्रतस्थूरणाजिरम्॥6.66.8॥<br>
तेनिवृत्यतुसङ्क्रुद्धाःकुम्भकर्णंवनौकसः।<br>
निजघ्नुःपरमक्रुद्धाःसमदाइवकुञ्जराः॥6.66.9॥<br>
प्रांशुभिर्गिरिशृङ्गैश्चशिलाभिश्चमहाबलः।<br>
पादपैःपुष्पिताग्रैश्चहन्यमानोनकम्पते॥6.66.10॥<br>
तस्यगात्रेषुपतिताभिद्यन्तेशतशःशिलाः।<br>
पादपाःपुष्पिताग्राश्चभग्नाःपेतुर्महीतले॥6.66.11॥<br>
सोऽपिसैन्यानिसङ्क्रुद्धोवानराणांमहौजसाम्।<br>
ममन्थपरमायत्तोवनान्यग्निरिवोत्थितः॥6.66.12॥<br>
लोहितार्द्रास्तुबहवःशेरतेवानरर्षभाः।<br>
निरस्ताःपतिताभूमौताम्रपुष्पाइवद्रुमाः॥6.66.13॥<br>
लङ्घयन्तःप्रधावन्तोवानरानावलोकयन्॥6.66.14॥<br>
केचित्समुद्रेपतिताःकेचिद्गगनमाश्रिताः।<br>
वध्यमानास्तुतेवीराराक्षसेनबलीयसा॥6.66.15॥<br>
सागरंयेनतेतीर्णाःपथातेनप्रदुद्रुवुः॥6.66.16॥<br>
तेस्थलानितथानिम्नंविषण्णवदनाभयात्।<br>
ऋक्षावृक्षान्समारूढाःकेचित्पर्वतमाश्रिताः॥6.66.17॥<br>
[केचिद्भूमौनिपतिताःकेचित्सुप्तामृताइव।]तान्समीक्ष्याङ्गदोभग्नान्वानरानिदमब्रवीत्॥6.66.18॥<br>
भग्नानांवोनपश्यामिपरिगम्यमहीमिमाम्।<br>
स्थानंसर्वेनिवर्तध्वंकिंप्राणान्परिरक्षथ॥6.66.19॥<br>
निरायुधानांद्रवतामसङ्गगतिपौरुषाः।<br>
दाराह्यपहसिष्यन्तिसवैघातस्तुजीविनाम्॥6.66.20॥<br>
कुलेषुजाताःसर्वेस्मविस्तीर्णेषुमहत्सुच।<br>
क्वगच्छथभयत्रस्ताहरयःप्राकृतायथा॥6.66.21॥<br>
अनार्याःखलुयद्भीतास्त्यक्त्वावीर्यंप्रधावत॥6.66.22॥<br>
विकत्थनानिवोयानितदावैजनसंसदि।<br>
तानिवःक्वनुयातानिसोदग्राणिमहान्तिच॥6.66.23॥<br>
भीरुप्रवादाःश्रूयन्तेयस्तुजीवितिधिक्कृतः।<br>
मार्गःसत्पुरुषैर्जुष्टःसेव्यतांत्यज्यतांभयम्॥6.66.24॥<br>
शयामहेऽथनिहताःपृथिव्यामल्पजीविताः।<br>
दुष्प्रापंब्रह्मलोकंवाप्राप्नुमोयुधिसूदिताः॥6.66.25॥<br>
सम्प्राप्नुयामःकीर्तिंवानिहत्वाशत्रुमाहवे।<br>
जीवितंवीरलोकस्यमोक्ष्यामोवसुवानराः॥6.66.26॥<br>
नकुम्भकर्णःकाकुत्स्थंदृष्ट्वाजीवन्गमिष्यति।<br>
दीप्यमानमिवासाद्यपतङ्गोज्वलनंयथा॥6.66.27॥<br>
पलायनेनचोद्दिष्टाःप्राणान्रक्षामहेवयम्।<br>
एकेनबहवोभग्नायशोनाशंगमिष्यति॥6.66.28॥<br>
एवंब्रुवाणंतंशूरमङ्गदंकनकाङ्गदम्।<br>
द्रवमाणास्ततोवाक्यमूचुःशूरविगर्हितम्॥6.66.29॥<br>
कृतंनःकदनंघोरंकुम्भकर्णेनरक्षसा।<br>
नस्थानकालोगच्छामोदयितंजीवितंहिनः॥6.66.30॥<br>
एतावदुक्त्वावचनंसर्वेतेभेजिरेदिशः।<br>
भीमंमीमाक्षमायान्तंदृष्ट्वावानरयूथपाः॥6.66.31॥<br>
द्रवमाणास्तुतेवीराअङ्गदेनवलीमुखाः।<br>
सान्त्वैश्चैवानुमानैश्चततःसर्वेनिवर्तिताः॥6.66.32॥<br>
प्रहर्षमुपनीताश्चवालिपुत्रेणधीमता।<br>
आज्ञाप्रतीक्षास्तस्थुश्चसर्वेवानरयूथपाः॥6.66.33॥<br>
ऋषभशरभमैन्दधूम्रनीलाःकुमुदसुषेणगवाक्षरम्भताराः।<br>
द्विविदपनसवायुपुत्रमुख्यास्त्वरिततराभिमुखंरणंप्रयाताः॥6.66.34॥</div></div><script>ac.playbackRate=0.5</script></body>
</html>