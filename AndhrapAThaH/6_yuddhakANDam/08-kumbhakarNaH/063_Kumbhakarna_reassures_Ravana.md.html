<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-063-Kumbhakarna_reassures_Ravana_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
तस्यराक्षसराजस्यनिशम्यपरिदेवितम्।<br>
कुम्भकर्णोबभाषेदंवचनंप्रजहासच॥6.63.1॥<br>
दृष्टोदोषोहियोऽस्माभिःपुरामन्त्रविनिर्णये।<br>
हितेष्वनभिरक्तेनसोऽयमासादितस्त्वया॥6.63.2॥<br>
शीघ्रंखल्वभ्युपेतंत्वांफलंपापस्यकर्मणः।<br>
निरयेष्वेवपतनंयथादुष्कृतकर्मणः॥6.63.3॥<br>
प्रथमंवैमहाराजकृत्यमेतदचिन्तितम्।<br>
केवलंवीर्यदर्पेणनानुबन्धोविचारितः॥6.63.4॥<br>
यःपश्चात्पूर्वकार्याणिकुर्यादैश्वर्यमास्थितः।<br>
पूर्वंचापरकार्याणिनसवेदनयानयौ॥6.63.5॥<br>
देशकालविहीनानिकर्माणिविपरीतवत्।<br>
क्रियमाणानिदुष्यन्तिहवींष्यप्रयतेष्विव॥6.63.6॥<br>
त्रयाणांपञ्चधायोगंकर्मणांयःप्रपश्यति।<br>
सचिवैःसमयंकृत्वाससभ्येवर्ततेपथि॥6.63.7॥<br>
यथागमंचयोराजासमयंविचिकीर्षति।<br>
बुध्यतेसचिवान्बुद्ध्यासुहृदश्चानुपश्यति॥6.63.8॥<br>
धर्ममर्थंचकामंचसर्वान्वारक्षसांपते।<br>
भजेतपुरुषःकालेत्रीणिद्वन्द्वानिवापुनः॥6.63.9॥<br>
त्रिषुचैतेषुयच्छ्रेष्ठंश्रुत्वातन्नावबुध्यते।<br>
राजावाराजमात्रोवाव्यर्थंतस्यबहुश्रुतम्॥6.63.10॥<br>
उपप्रदानंसान्त्वंवाभेदंकालेचविक्रमम्।<br>
योगंचरक्षसांश्रेष्ठतावुभौचनयानयौ॥6.63.11॥<br>
कालेधर्मार्थकामान्यःसम्मन्त्र्यसचिवैःसह।<br>
निषेवेतात्मवान्लोकेनसव्यसनमाप्नुयात्॥6.63.12॥<br>
हितानुबन्धमालोच्यकार्याकार्यमिहात्मनः।<br>
राजासहार्थतत्त्वज्ञैःसचिवैःसहिजीवति॥6.63.13॥<br>
अनभिज्ञायशास्त्रार्थान्पुरुषाःपशुबुद्धयः।<br>
प्रागल्भ्याद्वक्तुमिच्छन्तिमन्त्रेष्वभ्यन्तरीकृताः॥6.63.14॥<br>
अशास्त्रविदुषांतेषांनकार्यमहितंवचः।<br>
अर्थशास्त्रानभिज्ञानांविपुलांश्रियमिच्छताम्॥6.63.15॥<br>
अहितंचहिताकारंधार्ष्ट्याज्जल्पन्तियेनराः।<br>
अवेक्ष्यमन्त्रबाह्यास्तेकर्तव्याःकृत्यदूषणाः॥6.63.16॥<br>
विनाशयन्तोभर्तारंसहिताःशत्रुभिर्बुधैः।<br>
विपरीतानिकृत्यानिकारयन्तीहमन्त्रिणः॥6.63.17॥<br>
तान्भर्तामित्रसङ्काशानमित्रान्मन्त्रनिर्णये।<br>
व्यवहारेणजानीयात्सचिवानुपसंहितान्॥6.63.18॥<br>
चपलस्येहकृत्यानिसहसानुप्रधावतः।<br>
छिद्रमन्येप्रपद्यन्तेक्रौञ्चस्यस्वमिवद्विजाः॥6.63.19॥<br>
योहिशत्रुमविज्ञायनात्मानमभिरक्षति।<br>
अवाप्नोतिहिसोऽनर्थान्स्थानाच्चव्यवरोप्यते॥6.63.20॥<br>
यदुक्तमिहतेपूर्वंक्रियतामनुजेनच।<br>
तदेवनोहितंकार्यंयदिच्छसिचतत्कुरु॥6.63.21॥<br>
तत्तुश्रुत्वादशग्रीवःकुम्भकर्णस्यभाषितम्।<br>
भ्रुकुटिंचैवसञ्चक्रेक्रुद्धश्चैनमभाषत॥6.63.22॥<br>
मान्योगुरुरिवाचार्यःकिंमांत्वमनुशाससि।<br>
किमेवंवाक्छ्रमंकृत्वायुक्तंविधीयताम्॥6.63.23॥<br>
विभ्रमाच्चित्तमोहाद्वाबलवीर्याश्रयेणवा।<br>
नाभिपन्नमिदानींयद्व्यर्थास्तस्यपुनःकथाः॥6.63.24॥<br>
अस्मिन्कालेतुयद्युक्तंतदिदानींविधीयताम्।<br>
गतंतुनानुशोचन्तिगतंतुगतमेवहि॥6.63.25॥<br>
यदिखल्वस्तिमेस्नेहोविक्रमंवाऽवगच्छसि।<br>
यदिवाकार्यमेतत्तेहृदिकार्यतमंमतम्॥6.63.26॥<br>
ससुहृद्योविपन्नार्थंदीनमभ्यवपद्यते।<br>
सबन्धुर्योऽपनीतेषुसाहाय्यायोपकल्पते॥6.63.27॥<br>
तमथैवंब्रुवाणंतुवचनंधीरदारुणम्।<br>
रुष्टोऽयमितिविज्ञायशनैःश्लक्ष्णमुवाचह॥6.63.28॥<br>
अतीवहिसमालक्ष्यभ्रातरंक्षुभितेन्द्रियम्।<br>
कुम्भकर्णःशनैर्वाक्यंबभाषेपरिसान्त्वयन्॥6.63.29॥<br>
अलंराक्षसराजेन्द्रसन्तापमुपपद्यते।<br>
रोषंचसम्परित्यज्यस्वस्थोभवितुमर्हसि॥6.63.30॥<br>
नैतन्मनसिकर्तव्यंमयिजीवतिपार्थिव।<br>
तमहंनाशयिष्यामियत्कृतेपरितप्यसे॥6.63.31॥<br>
अवश्यंतुहितंवाच्यंसर्वावस्थंमयातव।<br>
बन्धुभावादभिहितंभ्रातृस्नेहाच्चपार्थिव॥6.63.32॥<br>
सदृशंयत्तुकालेऽस्मिन्कर्तुंस्निग्धेनबन्धुना।<br>
शत्रूणांकदनंपश्यक्रियमाणंमयारणे॥6.63.33॥<br>
अद्यपश्यमहाबाहोमयासमरमूर्धनि।<br>
हतेरामेसहभ्रात्राद्रवन्तींपरवाहिनीम्॥6.63.34॥<br>
अद्यरामस्यतद्दृष्ट्वामयाऽऽनीतंरणाच्छिरः।<br>
सुखीभवमहाबाहोसीताभवतुदुःखिता॥6.63.35॥<br>
अद्यरामस्यपश्यन्तुनिधनंसुमहत्प्रियम्।<br>
लङ्कायांराक्षसाःसर्वेयेतेनिहतबान्धवाः॥6.63.36॥<br>
अद्यशोकपरीतानांस्वबन्धुवधकारणात्।<br>
शत्रोर्युधिविनाशेनकरोम्यास्रप्रमार्जनम्॥6.63.37॥<br>
अद्यपर्वतसङ्काशंससूर्यमिवतोयदम्।<br>
विकीर्णंपश्यसमरेसुग्रीवंप्लवगोत्तमम्॥6.63.38॥<br>
कथंत्वंराक्षसैरेभिर्मयाचपरिरक्षितः।<br>
जिघांसुभिर्दाशरथिंवध्यसेत्वमिहानघ॥6.63.39॥<br>
अथपूर्वंहतेतेनमयित्वांहन्तिराघवः।<br>
नाहमात्मनिसन्तापंगच्छेयंराक्षसाधिप॥6.63.40॥<br>
कामंत्विदानीमपिमांव्यादिशत्वंपरन्तप।<br>
नपरःप्रेषणीयस्तेयुद्धायातुलविक्रम॥6.63.41॥<br>
अहमुत्सादयिष्यामिशत्रूंस्तवमहाबल॥6.63.42॥<br>
यदिशक्रोयदियमोयदिपावकमारुतौ।<br>
तानहंयोधयिष्यामिकुबेरवरुणावपि॥6.63.43॥<br>
गिरिमात्रशरीरस्यशितशूलधरस्यमे।<br>
नर्दतस्तीक्ष्णदंष्ट्रस्यबिभीयाच्चपुरन्दरः॥6.63.44॥<br>
अथवात्यक्तशस्त्रस्यमृद्नतस्तरसारिपून्।<br>
नमेप्रतिमुखेस्थातुंकश्चिच्छक्तोजिजीविषुः॥6.63.45॥<br>
नैवशक्त्यानगदयानासिनानिशितैःशरैः।<br>
हस्ताभ्यामेवसंरब्धोहनिष्याम्यपिवज्रिणम्॥6.63.46॥<br>
यदिमेमुष्टिवेगंसराघवोऽद्यसहिष्यते।<br>
ततःपास्यन्तिबाणौघारुधिरंराघवस्यतु॥6.63.47॥<br>
चिन्तयाबाध्यसेराजन्किमर्थंमयितिष्ठति।<br>
सोऽहंशत्रुविनाशायतवनिर्यातुमुद्यतः॥6.63.48॥<br>
राघवंलक्ष्मणंचैवसुग्रीवंचमहाबलम्।<br>
हनुमन्तंचरक्षोघ्नंलङ्कायेनप्रदीपिता॥6.63.49॥<br>
हरींश्चापिहनिष्यामिसंयुगेसमवस्थितान्।<br>
असाधारणमिच्छामितवदातुंमहद्यशः॥6.63.50॥<br>
यदिचेन्द्राद्भयंराजन्यदिवापिस्वयम्भुवः॥6.63.51॥<br>
यमंचशमयिष्यामिभक्षयिष्यामिपावकम्।<br>
आदित्यंपातयिष्यामिसनक्षत्रंमहीतले॥6.63.52॥<br>
शतक्रतुंवधिष्यामिपास्यामिवरुणालयम्।<br>
पर्वतांश्चूर्णयिष्यामिदारयिष्यामिमेदिनीम्॥6.63.53॥<br>
दीर्घकालंप्रसुप्तस्यकुम्भकर्णस्यविक्रमम्।<br>
अद्यपश्यन्तुभूतानिभक्ष्यमाणानिसर्वशः॥6.63.54॥<br>
नन्विदंत्रिदिवंसर्वमाहारस्यनपूर्यते॥6.63.55॥<br>
वधेनतेदाशरथेःसुखार्हंसुखंसमाहर्तुमहंव्रजामि।<br>
निहत्यरामंसहलक्ष्मणेनखादामिसर्वान्हरियूथमुख्यान्॥6.63.56॥<br>
रमस्वकामंपिबचाग्र्यवारुणींकुरुष्वकृत्यानिविनीयतांज्वरः।<br>
मयाऽद्यरामेगमितेयमक्षयंचिरायसीतावशगाभविष्यति॥6.63.57॥</div></div><script>ac.playbackRate=0.5+parseInt(slider.value)/200</script></body>
</html>