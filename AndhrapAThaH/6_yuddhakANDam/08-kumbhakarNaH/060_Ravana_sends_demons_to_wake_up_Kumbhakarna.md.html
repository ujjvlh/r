<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-060-Ravana_sends_demons_to_wake_up_Kumbhakarna_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सप्रविश्यपुरींलङ्कांरामबाणभयार्दितः।<br>
भग्नदर्पस्तदाराजाबभूवव्यथितेन्द्रियः॥6.60.1॥<br>
मातङ्गइवसिंहेनगरुडेनेवपन्नगः।<br>
अभिभूतोऽभवद्राजाराघवेणमहात्मना॥6.60.2॥<br>
ब्रह्मदण्डप्रकाशानांविद्युत्सदृशवर्चसाम्।<br>
स्मरन्राघवबाणानांविव्यथेराक्षसेश्वरः॥6.60.3॥<br>
सकाञ्चनमयंदिव्यमाश्रित्यपरमासनम्।<br>
विप्रेक्षमाणोरक्षांसिरावणोवाक्यमब्रवीत्॥6.60.4॥<br>
सर्वंतत्खलुमेमोघंयत्तप्तंपरमंतपः।<br>
यत्समानोमहेन्द्रेणमानुषेणास्मिनिर्जितः॥6.60.5॥<br>
इदंतद्ब्रह्मणोघोरंवाक्यंमामभ्युपस्थितम्।<br>
मानुषेभ्योविजानीहिभयंत्वमितितत्तथा॥6.60.6॥<br>
देवदानवगन्धर्वैर्यक्षराक्षसपन्नगैः।<br>
अवध्यत्वंमयाप्राप्तंमानुषेभ्योनयाचितम्॥6.60.7॥<br>
विदितंमानुषंमन्येरामंदशरथात्मजम्।<br>
इक्ष्वाकुकुलनाथेनअनरण्येनयत्पुरा॥6.60.8॥<br>
यस्त्वांसपुत्रंसामात्यंसबलंसाश्वसारथिम्।<br>
निहनिष्यतिसङ्ग्रामेत्वांकुलाधमदुर्मते॥6.60.9॥<br>
शप्तोऽहंवेदवत्याचयदासाधर्षितापुरा।<br>
सेयंसीतामहाभागाजाताजनकनन्दिनी॥6.60.10॥<br>
उमानन्दीश्वरश्चापिरम्भावरुणकन्यका।<br>
यथोक्तास्तपसाप्राप्तंनमिथ्याऋषिभाषितम्॥6.60.11॥<br>
एतदेवाभ्युपागम्ययत्नंकर्तुमिहार्हथ।<br>
राक्षसाश्चापितिष्ठन्तुचर्यागोपुरमूर्द्धसु॥6.60.12॥<br>
सचाप्रतिमगाम्भीरोदेवदानवदर्पहा।<br>
ब्रह्मशापाभिभूतस्तुकुम्भकर्णोविबोध्यताम्॥6.60.13॥<br>
सपराजितमात्मानंप्रहस्तंचनिषूदितम्।<br>
ज्ञात्वारक्षोबलंभीममादिदेशमहाबलः॥6.60.14॥<br>
द्वारेषुयत्नःक्रियतांप्राकारश्चाधिरुह्यताम्।<br>
निद्रावशसमाविष्टःकुम्भकर्णोविबोध्यताम्॥6.60.15॥<br>
सुखंस्वपितिनिश्चिन्तःकालोपहतचेतनः।<br>
नवषट्सप्तचाष्टौचमासान्स्वपितिराक्षसः॥6.60.16॥<br>
मन्त्रयित्वाप्रसुप्तोऽयमितस्तुनवमेऽहनि।<br>
तंतुबोधयतक्षिप्रंकुम्भकर्णंमहाबलम्॥6.60.17॥<br>
सतुसङ्ख्येमहाबाहुःककुदःसर्वरक्षसाम्।<br>
वानरान्राजपुत्रौचक्षिप्रमेववधिष्यति॥6.60.18॥<br>
एषकेतुःपरःसङ्ख्येमुख्योवैसर्वरक्षसाम्।<br>
कुम्भकर्णःसदाशेतेमूढोग्राम्यसुखेरतः॥6.60.19॥<br>
रामेणहिनिरस्तस्यसङ्ग्रामेऽस्मिन्सुदारुणे।<br>
भविष्यतिनमेशोकःकुम्भकर्णेविबोधिते॥6.60.20॥<br>
किंकरिष्याम्यहंतेनशक्रतुल्यबलेनहि।<br>
ईद्दशेव्यसनेप्राप्तेयोनसाह्यायकल्पते॥6.60.21॥<br>
तेतुतद्वचनंश्रुत्वाराक्षसेन्द्रस्यराक्षसाः।<br>
जग्मुःपरमसम्भ्रान्ताःकुम्भकर्णनिवेशनम्॥6.60.22॥<br>
तेरावणसमादिष्टामांसशोणितभोजनाः।<br>
गन्धमाल्यांस्तथाभक्ष्यानादायसहसाययुः॥6.60.23॥<br>
तांप्रविश्यमहाद्वारांसर्वतोयोजनायताम्।<br>
कुम्भकर्णगुहांरम्यांसर्वगन्धप्रवाहिनीम्॥6.60.24॥<br>
कुम्भकर्णस्यनिश्वासादवधूतामहाबलाः।<br>
प्रतिष्ठमानाःकृच्छ्रेणयत्नात्प्रविविशुर्गुहाम्॥6.60.25॥<br>
तांप्रविश्यगुहांरम्यांशुभांकाञ्चनकुट्टिमाम्।<br>
ददृशुर्नैर्ऋतव्याघ्रंशयानंभीमदर्शनम्॥6.60.26॥<br>
तेतुतंविकृतंसुप्तंविकीर्णमिवपर्वतम्।<br>
कुम्भकर्णंमहानिद्रंसहिताःप्रत्यबोधयन्॥6.60.27॥<br>
ऊर्ध्वरोमाञ्चिततनुंश्वसन्तमिवपन्नगम्।<br>
त्रासयन्तंमहाश्वासैःशयानंभीमदर्शनम्॥6.60.28॥<br>
भीमनासापुटंतंतुपातालविपुलाननम्।<br>
शय्यायांन्यस्तसर्वाङ्गंमेदोरुधिरगन्धिनम्॥6.60.29॥<br>
काञ्चनाङ्गदनद्धाङ्गंकिरीटिनमरिन्दमम्।<br>
ददृशुर्नैर्ऋतव्याघ्रंकुम्भकर्णंमहाबलम्॥6.60.30॥<br>
ततश्चक्रुर्महात्मानःकुम्भकर्णाग्रतस्तदा।<br>
मांसानांमेरुसङ्काशंराशिंपरमतर्पणम्॥6.60.31॥<br>
मृगाणांमहिषाणांचवराहाणांचसञ्चयान्।<br>
चकुर्नैर्ऋतशार्दूलाराशिमन्नस्यचाद्भुतम्॥6.60.32॥<br>
ततःशोणितकुम्भांश्चमद्यानिविविधानिच॥6.60.33॥<br>
पुरस्तात्कुम्भकर्णस्यचकुस्त्रिदशशत्रवः।<br>
लिलिपुश्चपरार्ध्येनचन्दनेनपरन्तपम्॥6.60.34॥<br>
दिव्यैराच्छादयामासुर्माल्यैर्गन्धैःसुगन्धिभिः।<br>
धूपंसुगन्धंससृजुस्तुष्टुवुश्चपरन्तपम्॥6.60.35॥<br>
शङ्खानापूरयामासुःशशाङ्कसदृशप्रभान्।<br>
तुमुलंयुगपच्चापिविनेदुश्चाप्यमर्षिताः॥6.60.36॥<br>
नेदुरास्फोटयामासुश्चिक्षिपुस्तेनिशाचराः।<br>
कुम्भकर्णविबोधार्थंचक्रुस्तेविपुलंस्वनम्॥6.60.37॥<br>
सशङ्खभेरीपणवप्रणादमास्फोटितक्ष्वेलितसिंहनादम्।<br>
दिशोद्रवन्तस्त्रिदिवंकिरन्तःश्रुत्वाविहङ्गाःसहसानिपेतुः॥6.60.38॥<br>
यदाभृशार्तैर्निनदैर्महात्मानकुम्भकर्णोबुबुधेप्रसुप्तः।<br>
ततोमुसुण्ठीर्मुसलानिसर्वेरक्षोगणास्तेजगृहुर्गदाश्च॥6.60.39॥<br>
तंशैलशृङ्गैर्मुसलैर्गदाभिर्वृक्षैस्तलैर्मुद्गरमुष्टिभिश्च।<br>
सुखप्रसुप्तंभुविकुम्भकर्णंरक्षांस्युदग्राणितदानिजघ्नुः॥6.60.40॥<br>
तस्यनिःश्वासवातेनकुम्भकर्णस्यरक्षसः।<br>
राक्षसाबलवन्तोऽपिस्थातुंनाशक्नुवन्पुरः॥6.60.41॥<br>
ततःपरिहितागाढंराक्षसाभीमविक्रमाः॥6.60.42॥<br>
मृदङ्गपणवान्भेरीःशङ्खकुम्भगणांस्तदा।<br>
दशराक्षससाहस्रायुगपत्पर्यवादयन्॥6.60.43॥<br>
नीलाञ्जनचयाकारास्तेतुतंप्रत्यबोधयन्।<br>
अभिघ्नन्तोनदन्तश्चनैवसंविविदेतुसः॥6.60.44॥<br>
यदाचैनंनशेकुस्तेप्रतिबोधयितुंतदा।<br>
ततोगुरुतरंयत्नंदारुणंसमुपाक्रमन्॥6.60.45॥<br>
अश्वानुष्ट्रान्खरान्नागान्जघ्नुर्दण्डकशाङ्कुशैः।<br>
भेरीशङ्खमृदङ्गांश्चसर्वप्राणैरवादयन्॥6.60.46॥<br>
निजघ्नुश्चास्यगात्राणिमहाकाष्ठकटङ्करैः।<br>
मुद्गरैर्मुसलैश्चैवसर्वप्राणसमुद्यतैः॥6.60.47॥<br>
तेनशब्देनमहतालङ्कासमभिपूरिता।<br>
सपर्वतवनासर्वासोऽपिनैवप्रबुध्यते॥6.60.48॥<br>
ततःसहस्रंभेरीणांयुगपत्समहन्यत।<br>
मृष्टकाञ्चनकोणानामासक्तानांसमन्ततः॥6.60.49॥<br>
शापस्यवशमापन्नस्ततःक्रुद्धानिशाचराः।<br>
महाक्रोधसमाविष्टाःसर्वेभीमपराक्रमाः॥6.60.50॥<br>
तद्रक्षोबोधयिष्यन्तश्चक्रुरन्येपराक्रमम्॥6.60.51॥<br>
अन्येभेरीःसमाजघ्नुरन्येचक्रुर्महास्वनम्।<br>
केशानन्येप्रलुलुपुःकर्णावन्येदशन्तिच॥6.60.52॥<br>
उदकुम्भशतान्यन्येसमसिञ्चन्तकर्णयोः।<br>
नकुम्भकर्णःपस्पन्देमहानिद्रावशंगतः॥6.60.53॥<br>
अन्येचबलिनस्तस्यकूटमुद्गरपाणयः।<br>
मूर्ध्निवक्षसिगात्रेषुपातयन्कूटमुद्गरान्॥6.60.54॥<br>
रज्जुबन्धनबद्धाभिःशतघ्नीभिश्चसर्वतः।<br>
वध्यमानोमहाकायोनप्राबुध्यतराक्षसः॥6.60.55॥<br>
वारणानांसहस्रंतुशरीरेऽस्यप्रधावितम्।<br>
कुम्भकर्णस्ततोबुद्धःस्पर्शंपरमबुध्यत॥6.60.56॥<br>
सपात्यमानैर्गिरिशृङ्गवृक्षैरचिन्तयंस्तान्विपुलान्प्रहारान्।<br>
निद्राक्षयात्क्षुद्भयपीडितश्चविजृम्भमाणःसहसोत्पपात॥6.60.57॥<br>
सनागभोगाचलशृङ्गकल्पौविक्षिप्यबाहूगिरिशृङ्गसारौ।<br>
विवृत्यवक्त्रंवडवामुखाभंनिशाचरोऽसौविकृतंजजृम्भे॥6.60.58॥<br>
तस्यजाजृम्भमाणस्यवक्त्रंपातालसन्निभम्।<br>
ददृशेमेरुशृङ्गाग्रेदिवाकरइवोदितः॥6.60.59॥<br>
सजृम्भमाणोऽतिबलःप्रतिबुद्धोनिशाचरः।<br>
निःश्वासश्चास्यसञ्जज्ञेपर्वतादिवमारुतः॥6.60.60॥<br>
रूपमुत्तिष्ठतस्तस्यकुम्भकर्णस्यतद्बभौ।<br>
तपान्तेसबलाकस्यमेघस्येवविवर्षतः॥6.60.61॥<br>
तस्यदीप्ताग्निसदृशेविद्युत्सदृशवर्चसी।<br>
ददृशातेमहानेत्रेदीप्ताविवमहाग्रहौ॥6.60.62॥<br>
ततस्त्वदर्शयन्सर्वान्भक्ष्यांश्चविविधान्बहून्।<br>
वराहान्महिषांश्चैवसबभक्षमहाबलः॥6.60.63॥<br>
अदन्बुभुक्षितोमांसंशोणितंतृषितःपिबन्।<br>
मेदःकुम्भांश्चमद्यंचपपौशक्ररिपुस्तदा॥6.60.64॥<br>
ततस्तृप्तइतिज्ञात्वासमुत्पेतुर्निशाचराः।<br>
शिरोभिश्चप्रणम्यैनंसर्वतःपर्यवारयन्॥6.60.65॥<br>
निद्राविशऽदनेत्रस्तुकलुषीकृतलोचनः।<br>
चारयन्सर्वतोदृष्टिंतान्ददर्शनिशाचरान्॥6.60.66॥<br>
ससर्वान्सान्त्वयामासनैर्ऋतान्नैर्ऋतर्षभः।<br>
बोधनाद्विस्मितश्चापिराक्षसानिदमब्रवीत्॥6.60.67॥<br>
किमर्थमहमादृत्यभवद्भिःप्रतिबोधितः।<br>
कच्चित्सुकुशलंराज्ञोभयवानेषवानकिम्॥6.60.68॥<br>
अथवाध्रुवमन्येभ्योभयंपरमुपस्थितम्।<br>
यदर्थमेवंत्वरितैर्भवद्भिःप्रतिबोधितः॥6.60.69॥<br>
अद्यराक्षसराजस्यभयमुत्पाटयाम्यहम्।<br>
पातयिष्येमहेन्द्रंवाशातयिष्येतथाऽनलम्॥6.60.70॥<br>
नह्यल्पकारणेसुप्तंबोधयिष्यतिमांगुरुः।<br>
तदाख्यातार्थतत्त्वेनमत्प्रबोधनकारणम्॥6.60.71॥<br>
एवंब्रुवाणंसंरब्धंकुम्भकर्णंमहाबलम्।<br>
यूपाक्षःसचिवोराज्ञःकृताञ्जलिरुवाचह॥6.60.72॥<br>
ननोदैवकृतंकिञ्चिद्भयमस्तिकदाचन।<br>
मानुषान्नोभयंराजंस्तुमुलंसम्प्रबाधते॥6.60.73॥<br>
नदैत्यदानवेभ्योवाभयमस्तिहितादृशम्।<br>
यादृशंमानुषंराजन्भयमस्मानुपस्थितम्॥6.60.74॥<br>
वानरैःपर्वताकारैर्लङ्केयंपरिवारिता।<br>
सीताहरणसन्तप्ताद्रामान्नस्तुमुलंभयम्॥6.60.75॥<br>
एकेनवानरेणेयंपूर्वंदग्धामहापुरी।<br>
कुमारोनिहतश्चाक्षःसानुयात्रःसकुञ्जरः॥6.60.76॥<br>
स्वयंरक्षोधिपश्चापिपौलस्त्योदेवकण्टकः।<br>
मृतेतिसंयुगेमुक्तोरामेणादित्यतेजसा॥6.60.77॥<br>
यन्नदैवैःकृतोराजानापिदैत्यैर्नदानवैः।<br>
कृतःसइहरामेणविमुक्तःप्राणसंशयात्॥6.60.78॥<br>
सयूपाक्षवचःश्रुत्वाभ्रातुर्युधिपराजयम्।<br>
कुम्भकर्णोविवृत्ताक्षोयूपाक्षमिदमब्रवीत्॥6.60.79॥<br>
सर्वमद्यैवयूपाक्षहरिसैन्यंसलक्ष्मणम्।<br>
राघवंचरणेहत्वापश्चाद्द्रक्ष्यामिरावणम्॥6.60.80॥<br>
राक्षसांस्तर्पयिष्यामिहरीणांमांसशोणितैः।<br>
रामलक्ष्मणयोश्चापिस्वयंपास्यामिशोणितम्॥6.60.81॥<br>
तत्तस्यवाक्यंब्रुवतोनिशम्यसगर्वितंरोषविवृद्धदोषम्।<br>
महोदरोनैर्ऋतयोधमुख्यःकृताञ्जलिर्वाक्यमिदंबभाषे॥6.60.82॥<br>
रावणस्यवचःश्रुत्वागुणदोषौविमृश्यच।<br>
पश्चादपिमहाबाहोशत्रून्युधिविजेष्यसि॥6.60.83॥<br>
महोदरवचःश्रुत्वाराक्षसैःपरिवारितः।<br>
कुम्भकर्णोमहातेजाःसम्प्रतस्थेमहाबलः॥6.60.84॥<br>
तंसमुत्थाप्यभीमाक्षंभीमरूपपराक्रमम्।<br>
राक्षसास्त्वरिताजग्मुर्दशग्रीवनिवेशनम्॥6.60.85॥<br>
ततोगत्वादशग्रीवमासीनंपरमासने।<br>
ऊचुर्बद्धाञ्जलिपुटाःसर्वेएवनिशाचराः॥6.60.86॥<br>
प्रबुद्धःकुम्भकर्णोऽयंभ्रातातेराक्षसर्षभ।<br>
कथंतत्रैवनिर्यातुद्रक्ष्यस्येनमिहागतम्॥6.60.87॥<br>
रावणस्त्वब्रवीद्धृष्टोराक्षसांस्तानुपस्थितान्।<br>
द्रष्टुमेनमिहेच्छामियथान्यायंचपूज्यताम्॥6.60.88॥<br>
तथेत्युक्त्वातुतेसर्वेपुनरागम्यराक्षसाः।<br>
कुम्भकर्णमिदंवाक्यमूचूरावणचोदिताः॥6.60.89॥<br>
द्रष्टुंत्वांकाङ्क्षतेराजासर्वराक्षसपुङ्गवः।<br>
गमनेक्रियतांबुद्धिर्भ्रातरंसम्प्रहर्षय॥6.60.90॥<br>
कुम्भकर्णस्तुदुर्धर्षोभ्रातुराज्ञायशासनम्।<br>
तथेत्युक्त्वामहाबाहुःशयनादुत्पपातह॥6.60.91॥<br>
प्रक्षाल्यवदनंहृष्टःस्नातःपरमभूषितः।<br>
पिपासुस्त्वरयामासपानंबलसमीरणम्॥6.60.92॥<br>
ततस्तेत्वरितास्तस्यराक्षसारावणाज्ञया।<br>
मद्यकुम्भांश्चविविधान्क्षिप्रमेवोपहारयन्॥6.60.93॥<br>
ईषत्समुत्कटोमत्तस्तेजोबलसमन्वितः।<br>
कुम्भकर्णोबभौहृष्टःकालान्तकयमोपमः॥6.60.94॥<br>
भ्रातुःसभवनंगच्छन्रक्षोगणसमन्वितः।<br>
कुम्भकर्णःपदन्यासैरकम्पयतमेदिनीम्॥6.60.95॥<br>
सराजमार्गंवपुषाप्रकाशयन्सहस्ररश्मिर्धरणीमिवांशुभिः।<br>
जगामतत्राञ्जलिमालयावृतःशतक्रतुर्गेहमिवस्वयम्भुवः॥6.60.96॥<br>
तंराजमार्गस्थममित्रघातिनंवनौकसस्तेसहसाबहिःस्थिताः।<br>
दृष्ट्वाऽप्रमेयंगिरिशृङ्गकल्पंवितत्रसुस्तेहरियूथपालाः॥6.60.97॥<br>
केचिच्छरण्यंशरणंस्मरामंव्रजन्तिकेचिद्व्यथिताःपतन्ति।<br>
केचिद्दिशःस्मव्यथिताःप्रयान्तिकेचिद्भयार्ताभुविशेरतेस्म॥6.60.98॥<br>
तमद्रिशृङ्गप्रतिमंकिरीटिनंस्पृशन्तमादित्यमिवात्मतेजसा।<br>
वनौकसःप्रेक्ष्यविवृद्धमद्भुतंभयार्दितादुद्रुविरेततस्ततः॥6.60.99॥</div></div><script>ac.playbackRate=0.5+parseInt(slider.value)/200</script></body>
</html>