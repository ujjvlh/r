<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-098-Angada_kills_Mahaparsva_0.mp3" type="audio/mpeg"></audio><br>
<br>
हन्यमानेबलेतूर्णमन्योन्यंतेमहामृधे।<br>
सरसीवमहाघर्मेसोपक्षीणेबभूवतुः॥6.98.1॥<br>
स्वबलस्यविघातेनविरूपाक्षवधेनच।<br>
बभूवद्विगुणंक्रुद्धोरावणोराक्षसाधिपः॥6.98.2॥<br>
बभूवास्यव्यथायुद्धेप्रेक्ष्यदैवविपर्ययम्।<br>
उवाचचसमीपस्थंमहोदरमरिन्दमम्॥6.98.3॥<br>
अस्मिन्कालेमहाबाहोजयाशात्वयिमेस्थिता।<br>
जहिशत्रुचमूंवीरदर्शयाद्यपराक्रमम्॥6.98.4॥<br>
भर्तृपिण्डस्यकालोऽयंनिर्देष्टुंसाधुयुध्यताम्॥6.98.5॥<br>
एवमुक्तस्तथेत्युक्त्वाराक्षसेन्द्रोमहोदरः।<br>
प्रविवेशारिसेनांतांपतङ्गइवपावकम्॥6.98.6॥<br>
ततःसकदनंचक्रेवानराणांमहाबलः।<br>
भर्तृवाक्येनतेजस्वीस्वेनवीर्येणचोदितः॥6.98.7॥<br>
वानराश्चमहासत्त्वाःप्रगृह्यविपुलाःशिलाः।<br>
प्रविश्यारिबलंभीमंजघ्नुस्तेरजनीचरान्॥6.98.8॥<br>
महोदरस्तुसङ्क्रुद्धःशरैःकाञ्चनभूषणैः।<br>
चिच्छेदपाणिपादोरून्वानराणांमहाहवे॥6.98.9॥<br>
ततस्तेवानराःसर्वेराक्षसैरर्दिताभृशम्।<br>
दिशोदशद्रुताःकेचित्केचित्सुग्रीवमाश्रिताः॥6.98.10॥<br>
प्रभग्नांसमरेदृष्ट्वावानराणांमहाचमूम्।<br>
अभिदुद्रावसुग्रीवोमहोदरमनन्तरम्॥6.98.11॥<br>
प्रगृह्यविपुलांघोरांमहीधरसमांशिलाम्।<br>
चिक्षेपचमहातेजास्तद्वधायहरीस्वरः॥6.98.12॥<br>
तामापतन्तींसहसाशिलांदृष्ट्वामहोदरः।<br>
असम्भ्रान्तस्ततोबाणैर्निर्बिभेददुरासदाम्॥6.98.13॥<br>
रक्षसातेनबाणौघैर्निकृत्तासासहस्रधा।<br>
निपपातशिलाभूमौगृध्रचक्रमिवाकुलम्॥6.98.14॥<br>
तांतुभिन्नांशिलांदृष्ट्वासुग्रीवःक्रोधमूर्च्छितः।<br>
सालमुत्पाट्यचिक्षेपराक्षसेरणमूर्धनि॥6.98.15॥<br>
शरैश्चविददारैनंशूरःपरपुरञ्जयः॥6.98.16॥<br>
सददर्शततःक्रुद्धःपरिघंपतितंभुवि॥6.98.17॥<br>
आविध्यतुसतंदीप्तंपरिघंतस्यदर्शयन्।<br>
परिघाग्रेणवेगेनजघानास्यहयोत्तमान्॥6.98.18॥<br>
तस्माद्धतहयाद्वीरःसोऽवप्लुत्यमहारथात्।<br>
गदांजग्राहसङ्क्रुद्धोराक्षसोऽथमहोदरः॥6.98.19॥<br>
गदापरिघहस्तौतौयुधिवीरौसमीयतुः।<br>
नर्दन्तौगौवृषप्रख्यौघनाविवसविद्युतौ॥6.98.20॥<br>
ततःक्रुद्धोगदांतस्मैचिक्षेपरजनीचरः।<br>
ज्वलन्तींभास्कराभासांसुग्रीवायमहोदरः॥6.98.21॥<br>
सुग्रीवोरोषताम्राक्षःसमुद्यम्यमहाहवे।<br>
आजघानगदांतस्यपरिघेणहरीश्वरः॥6.98.22॥<br>
पपातसगदोद्भिन्नःपरिघस्तस्यभूतले॥6.98.23॥<br>
ततोजग्राहतेजस्वीसुग्रीवोवसुधातलात्।<br>
आयसंमुसलंघोरंसर्वतोहेमभूषितम्॥6.98.24॥<br>
सतमुद्यम्यचिक्षेपसोऽप्यन्यांव्याक्षिपद्गदाम्।<br>
भिन्नावन्योन्यमासाद्यपेततुर्धरणीतले॥6.98.25॥<br>
ततोभग्नप्रहरणौमुष्टिभ्यांतौसमीयतुः।<br>
तेजोबलसमाविष्टौदीप्ताविवहुताशनौ॥6.98.26॥<br>
जघ्नतुस्तौतदाऽन्योन्यंनेदतुश्चपुनःपुनः।<br>
तलैश्चान्योन्यमाहत्यपेततुर्धरणीतले॥6.98.27॥<br>
भुजैश्चिक्षिपतुर्वीरावन्योन्यमपराजितौ।<br>
जग्मतुस्तौश्रमंवीरौबाहुयुद्धेपरन्तपौ॥6.98.28॥<br>
आजहारततःखड्गमदूरपरिवर्तिनम्।<br>
राक्षसश्चर्मणासार्धंमहावेगोमहोदरः॥6.98.29॥<br>
तथैवचमहाखड्गंचर्मणापतितंसह।<br>
जग्राहवानरश्रेष्ठःसुग्रीवोवेगवत्तरः॥6.98.30॥<br>
तौतुरोषपरीताङ्गौनर्दन्तावभ्यधावताम्।<br>
उद्यतासीरणेहृष्टौयुधिशस्त्रविशारदौ॥6.98.31॥<br>
दक्षिणंमण्डलंचोभौसुतूर्णंसम्परीयतुः।<br>
अन्योन्यमभिसङ्क्रुद्धौजयेप्रणिहितावुभौ॥6.98.32॥<br>
सतुशूरोमहावेगोवीर्यश्लाघीमहोदरः।<br>
महाचर्मणितंखड्गंपातयामासदुर्मतिः॥6.98.33॥<br>
लग्नमुत्कर्षतःखड्गंखड्गेनकपिकुञ्जरः।<br>
जहारसशिरस्त्राणंकुण्डलोपहितंशिरः॥6.98.34॥<br>
निकृत्तशिरसस्तस्यपतितस्यमहीतले।<br>
तद्बलंराक्षसेन्द्रस्यदृष्ट्वातत्रनतिष्ठते॥6.98.35॥<br>
हत्वातंवानरैःसार्धंननादमुदितोहरिः।<br>
चुक्रोधचदशग्रीवोबभौहृष्टश्चराघवः॥6.98.36॥<br>
विषण्णवदनाःसर्वेराक्षसादीनचेतसः।<br>
विद्रवन्तिततःसर्वेभयवित्रस्तचेतसः॥6.98.37॥<br>
महोदरंतंविनिपात्यभूमौमहागिरेःकीर्णमिवैकदेशम्।<br>
सूर्यात्मजस्तत्ररराजलक्ष्म्यासूर्यःस्वतेजोभिरिवाप्रधृष्यः॥6.98.38॥<br>
अथविजयमवाप्यवानरेन्द्रःसमरमुखेसुरयक्षसिद्धसङ्घैः।<br>
अवनितलगतैश्चभूतसङ्घैर्हरुषसमाकुलितैःस्तुतोमहात्मा॥6.98.39॥<script>ac.playbackRate=0.5</script>