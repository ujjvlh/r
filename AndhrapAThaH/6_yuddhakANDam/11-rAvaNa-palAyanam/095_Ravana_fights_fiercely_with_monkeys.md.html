<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-095-Ravana_fights_fiercely_with_monkeys_0.mp3" type="audio/mpeg"></audio><br>
<br>
तानितानिसहस्राणिसारोहाणांचवाजिनाम्।<br>
रथानांत्वग्निवर्णानांसध्वजानांसहस्रशः॥6.95.1॥<br>
राक्षसानांसहस्राणिगदापरिघयोधिनाम्।<br>
काञ्चनध्वजचित्राणांशूराणांकामरूपिणाम्॥6.95.2॥<br>
निहतानिशरैस्तीक्ष्णैस्तप्तकाञ्चनभूषणैः।<br>
रावणेनप्रयुक्तानिरामेणाक्लिष्टकर्मणा॥6.95.3॥<br>
दृष्ट्वाश्रुत्वाचसम्भ्रान्ताहतशेषानिशाचराः।<br>
राक्षसीश्चसमागम्यदीनाश्चिन्तापरिप्लुताः॥6.95.4॥<br>
विधवाहतपुत्राश्चक्रोशन्त्योहतबान्धवाः।<br>
राक्षस्यःसहसङ्गम्यदुःखार्ताःपर्यदेवयन्॥6.95.5॥<br>
आससादवनेरामंकन्दर्पमिवरूपिणम्।<br>
सुकुमारंमहासत्त्वंसर्वभूतहितेरतम्॥6.95.6॥<br>
तंदृष्ट्वालोकनिन्द्यासाहीनरूपाप्रकामिता॥6.95.7॥<br>
कथंसर्वगुणैर्हीनागुणवन्तंमहौजसम्।<br>
सुमुखंदुर्मुखीरामंकामयामासराक्षसी॥6.95.8॥<br>
जनस्यास्याल्पभाग्यत्वाद्वलिनीश्वेतमूर्धजा।<br>
अकार्यमपहास्यंचसर्वलोकविगर्हितम्॥6.95.9॥<br>
राक्षसानांविनाशायदूषणस्यखरस्यच।<br>
चकाराप्रतिरूपासाराघवस्यप्रधर्षणम्॥6.95.10॥<br>
तन्निमित्तमिदंवैरंरावणेनकृतंमहत्।<br>
वधायसीतासाऽऽनीतादशग्रीवेणरक्षसा॥6.95.11॥<br>
नचसीतांदशग्रीवःप्राप्नोतिजनकात्मजाम्।<br>
बद्धंबलवतावैरमक्षयंराघवेणच॥6.95.12॥<br>
वैदेहींप्रार्थयानंतंविराधंप्रेक्ष्यराक्षसम्।<br>
हतमेकेनरामेणपर्याप्तंतन्निदर्शनम्॥6.95.13॥<br>
चतुर्दशसहस्राणिरक्षसांभीमकर्मणाम्।<br>
निहतानिजनस्थानेशरैरग्निशिखोपमैः॥6.95.14॥<br>
खरश्चनिहतःसङ्ख्येदूषणस्त्रिशिरास्तथा।<br>
शरैरादित्यसङ्काशैःपर्याप्तंतन्निदर्शनम्॥6.95.15॥<br>
हतोयोजनबाहुश्चकबन्धोरुधिराशनः।<br>
क्रोधान्नादंनदन्सोऽथपर्याप्तंतन्निदर्शनम्॥6.95.16॥<br>
जघानबलिनंरामःसहस्रनयनात्मजम्।<br>
वालिनंमेरुसङ्काशंपर्याप्तंतन्निदर्शनम्॥6.95.17॥<br>
ऋष्यमूकेवसन्शैलेदीनोभग्नमनोरथः।<br>
सुग्रीवःस्थापितोराज्येपर्याप्तंतन्निदर्शनम्॥6.95.18॥<br>
धर्मार्थसहितंवाक्यंसर्वेषांरक्षसांहितम्।<br>
युक्तंविभीषणेनोक्तंमोहात्तस्यनरोचते॥6.95.19॥<br>
विभीषणवचःकुर्याद्यदिस्मधनदानुजः।<br>
श्मशानभूतादुःखार्तानेयंलङ्कापुरीभवेत्॥6.95.20॥<br>
अतिकायंचदुर्धर्षंलक्ष्मणेनहतंपुनः।<br>
प्रियंचेन्द्रजितंपुत्रंरावणोनावबुध्यते॥6.95.21॥<br>
ममपुत्रोममभ्राताममभर्तारणेहतः।<br>
इत्येवंश्रूयतेशब्दोराक्षसानांकुलेकुले॥6.95.22॥<br>
रथाश्चाश्वाश्चनागाश्चहताःशतसहस्रशः।<br>
रणेरामेणशूरेणराक्षसाश्चपदातयः॥6.95.23॥<br>
रुद्रोवायदिवाविष्णुर्महेन्द्रोवाशतक्रतुः।<br>
हन्तिनोरामरूपेणयदिवास्वयमन्तकः॥6.95.24॥<br>
हतप्रवीरारामेणनिराशाजीवितेवयम्।<br>
अपश्यन्तोभयस्यान्तमनाथाविलपामहे॥6.95.25॥<br>
रामहस्ताद्दशग्रीवःशूरोदत्तमहावरः।<br>
इदंभयंमहाघोरमुत्पन्नंनावबुध्यते॥6.95.26॥<br>
नदेवानचगन्धर्वानपिशाचानराक्षसाः।<br>
उपसृष्टंपरित्रातुंशक्तारामेणसंयुगे॥6.95.27॥<br>
उत्पाताश्चापिदृश्यन्तेरावणस्यरणेरणे।<br>
कथयिष्यन्तिरामेणरावणस्यनिबर्हणम्॥6.95.28॥<br>
पितामहेनप्रीतेनदेवदानवराक्षसैः।<br>
रावणस्याभयंदत्तंमानुषेभ्योनयाचितम्॥6.95.29॥<br>
तदिदंमानुषंमन्येप्राप्तंनिस्संशयंभयम्।<br>
जीवितान्तकरंघोरंरक्षसांरावणस्यच॥6.95.30॥<br>
पीड्यमानास्तुबलिनावरदानेनरक्षसा।<br>
दीप्तैस्तपोभिर्विबुधाःपितामहमपूजयन्॥6.95.31॥<br>
देवतानांहितार्थायमहात्मावैपितामहः।<br>
उवाचदेवताःसर्वाइदंतुष्टोमहद्वचः॥6.95.32॥<br>
अद्यप्रभृतिलोकांस्त्रीन्सर्वेदानवराक्षसाः।<br>
भयेनप्रावृतानित्यंविचरिष्यन्तिशाश्वतम्॥6.95.33॥<br>
दैवतैस्तुसमागम्यसर्वैश्चेन्द्रपुरोगमैः।<br>
वृषध्वजस्त्रिपुरहामहादेवःप्रसादितः॥6.95.34॥<br>
प्रसन्नस्तुमहादेवोदेवानेतद्वचोऽब्रवीत्।<br>
उत्पत्स्यतिहितार्थंवोनारीरक्षःक्षयावहा॥6.95.35॥<br>
एषादेवैःप्रयुक्तातुक्षुद्यथादानवान्पुरा।<br>
भक्षयिष्यतिनःसीताराक्षसघ्नीसरावणान्॥6.95.36॥<br>
रावणस्यापनीतेनदुर्विनीतस्यदुर्मतेः।<br>
अयंनिष्ठानकोघोरःशोकेनसमभिप्लुतः॥6.95.37॥<br>
तंनपश्यामहेलोकेयोनःशरणदोभवेत्।<br>
राघवेणोपसृष्टानांकालेनेवयुगक्षये॥6.95.38॥<br>
नास्तिनःशरणंकश्चिद्भयेमहतितिष्ठताम्।<br>
दवाग्निवेष्टितानांहिकरेणूनांयथावने॥6.95.39॥<br>
प्राप्तकालंकृतंतेनपौलस्त्येनमहात्मना।<br>
यतएवभयंदृष्टंतमेवशरणंगतः॥6.95.40॥<br>
इतीवसर्वारजनीचरस्त्रियःपरस्परंसम्परिरभ्यबाहुभिः।<br>
विषेदुरार्ताभयभारपीडिताविनेदुरुच्चैश्चतदासुदारुणम्॥6.95.41॥<script>ac.playbackRate=0.5</script>