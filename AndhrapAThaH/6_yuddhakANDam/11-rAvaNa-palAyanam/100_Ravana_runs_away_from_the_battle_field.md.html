<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-100-Ravana_runs_away_from_the_battle-field_0.mp3" type="audio/mpeg"></audio><br>
<br>
तस्मिंश्चनिहतेवीरेविरूपाक्षेमहाबले।<br>
आविवेशमहान्क्रोधोरावणंतंमहामृधे॥6.100.1॥<br>
सूतंसञ्चोदयामासवाक्यंचेदमुवाचह॥6.100.2॥<br>
निहतानाममात्यानांरुद्धस्यनगरस्यच।<br>
दुःखमेषोऽपनेष्यामिहत्वातौरामलक्ष्मणौ॥6.100.3॥<br>
रामवृक्षंरणेहन्मिसीतापुष्पफलप्रदम्।<br>
प्रशाखायस्यसुग्रीवोजाम्बवान्कुमुदोनलः॥6.100.4॥<br>
मैन्दश्चद्विविदश्चैवह्यङ्गदोगन्धमादनः।<br>
हमूमांश्चसुषेणश्चसर्वेचहरियूथपाः॥6.100.5॥<br>
सदिशोदशधोषेणरथस्यातिरथोमहान्।<br>
नादयन्प्रययौतूर्णंराघवंचाभ्यवर्तत॥6.100.6॥<br>
पूरितातेनशब्देनसनदीगिरिकानना।<br>
सञ्चचालमहीसर्वासवराहमृगद्विपा॥6.100.7॥<br>
तामसंसमहाघोरंचकारास्त्रंसुदारुणम्।<br>
निर्ददाहकपीन्सर्वांस्तेप्रपेतुःसमन्ततः॥6.100.8॥<br>
उत्पपातरजोघोरंतैर्भग्नैःसम्प्रधावितैः।<br>
नहितत्सहितुंशेकुर्ब्रह्मणानिर्मितंस्वयम्॥6.100.9॥<br>
तान्यनीकान्यनेकानिरावणस्यशरोत्तमैः।<br>
दृष्ट्वाभग्नानिशतशोराघवःपर्यवस्थितः॥6.100.10॥<br>
ततोराक्षसशार्दूलोविद्राव्यहरिवाहिनीम्।<br>
सददर्शततोरामंतिष्ठन्तमपारजितम्॥6.100.11॥<br>
आलिखन्तमिवाकाशमवष्टभ्यमहद्धनुः।<br>
पद्मपत्रविशालाक्षंदीर्घबाहुमरिन्दमम्॥6.100.12॥<br>
ततोरामोमहातेजाःसौमित्रिसहितोबली।<br>
वानरांश्चरणेभग्नानापतन्तंचरावणम्॥6.100.13॥<br>
समीक्ष्यराघवोहृष्टोमध्येजग्राहकार्मुकम्॥6.100.14॥<br>
विस्फारयितुमारेभेततःसधनुरुत्तमम्।<br>
महावेगंमहानादंनिर्भिन्दन्निवमेदिनीम्॥6.100.15॥<br>
रावणस्यचबाणौघैरामविस्फारितेनच।<br>
शब्देनराक्षसास्तेचपेतुश्चशतशस्तदा॥6.100.16॥<br>
तयोःशरपथंप्राप्तोरावणोराजपुत्रयोः।<br>
सबभौचयथाराहुःसमीपेशशिसूर्ययोः॥6.100.17॥<br>
तमिच्छन्प्रथमंयोद्धुंलक्ष्मणोनिशितैःशरैः।<br>
मुमोचधनुरायम्यशरानग्निशिखोपमान्॥6.100.18॥<br>
तान्मुक्तमात्रानाकाशेलक्ष्मणेनधनुष्मता।<br>
बाणान्बाणैर्महातेजारावणःप्रत्यवारयत्॥6.100.19॥<br>
एकमेकेनबाणेनत्रिभिस्त्रीन्दशभिर्दश।<br>
लक्ष्मणस्यप्रचिच्छेददर्शयन्पाणिलाघवम्॥6.100.20॥<br>
अभ्यतिक्रम्यसौमित्रिंरावणःसमितिञ्जयः।<br>
आससादततोरामंस्थितंशैलमिवाचलम्॥6.100.21॥<br>
ससङ्ख्येराममासाद्यक्रोधसंरक्तलोचनः।<br>
व्यसृजच्छरवर्षाणिरावणोराघवोपरि॥6.100.22॥<br>
शरधारास्ततोरामोरावणस्यधनुश्च्युताः।<br>
दृष्ट्वैवापततःशीघ्रंभल्लान्जग्राहसत्वरम्॥6.100.23॥<br>
तान्शरौघांस्ततोभल्लैस्तीक्ष्णैश्चिच्छेदराघवः।<br>
दीप्यमानान्महाघोरान्क्रुद्धानाशीविषानिव॥6.100.24॥<br>
राघवोरावणंतूर्णंरावणोराघवंतदा।<br>
अन्योन्यंविविधैस्तीक्ष्णैःशरैरभिववर्षतुः॥6.100.25॥<br>
चेरतुश्चचिरंचित्रंमण्डलंसव्यदक्षिणम्।<br>
बाणवेगान्समुत्क्षिप्तावन्योन्यमपारजितौ॥6.100.26॥<br>
तयोर्भूतानिवित्रेसुर्युगपत्सम्प्रयुध्यतोः।<br>
रौद्रयोःसायकमुचोर्यमान्तकनिकाशयोः॥6.100.27॥<br>
सन्ततंविविधैर्बाणैर्बभूवगगनंतदा।<br>
घनैरिवातपापायेविद्युन्मालासमाकुलैः॥6.100.28॥<br>
गवाक्षितमिवाकाशंबभूवशरवृष्टिभिः॥6.100.29॥<br>
शरान्धकारंतौभीमंचक्रुतुःसमरंतदा।<br>
गतेऽस्तंतपनेचापिमहामेघाविवोत्थितौ॥6.100.30॥<br>
बभूवतुमुलंयुद्धमन्योन्यवधकाङ्क्षिणोः।<br>
अनासाद्यमचिन्त्यंचवृत्रवासवयोरिव॥6.100.31॥<br>
उभौहिपरमेष्वासावुभौशस्त्रविशारदौ।<br>
उभावस्त्रविदांमुख्यावुभौयुद्धेविचेरतुः॥6.100.32॥<br>
उभौहियेनव्रजतस्तेनतेनशरोर्मयः।<br>
ऊर्मयोवायुनाविद्धाजग्मुःसागरयोरिव॥6.100.33॥<br>
ततःसंसक्तहस्तस्तुरावणोलोकरावणः।<br>
नाराचमालांरामस्यललाटेप्रत्यमुञ्चत॥6.100.34॥<br>
रौद्रचापप्रयुक्तांतांनीलोत्पलदलप्रभाम्।<br>
शिरसाधारयन्रामोनव्यथांप्रत्यपद्यत॥6.100.35॥<br>
शरान्भूयःसमादायरामःक्रोधसमन्वितः।<br>
मुमोचचमहातेजाश्चापमायम्यवीर्यवान्॥6.100.36॥<br>
तेमहामेघसङ्काशेकवचेपतिताःशराः।<br>
अवध्येराक्षसेन्द्रस्यनव्यथांजनयंस्तदा॥6.100.37॥<br>
पुनरेवाथतंरामोरथस्थंराक्षसाधिपम्।<br>
ललाटेपरमास्त्रेणसर्वास्त्रकुशलोरणे॥6.100.38॥<br>
तेभित्त्वाबाणरूपाणिपञ्चशीर्षाइवोरगाः।<br>
श्वसन्तोविविशुर्भूमिंरावणप्रतिकूलिताः॥6.100.39॥<br>
निहत्यराघवस्यास्त्रंरावणःक्रोधमूर्च्छितः।<br>
आसुरंसुमहाघोरमस्त्रंप्रादुश्चकारह॥6.100.40॥<br>
सिंहव्याघ्रमुखाश्चान्यान्कङ्ककाकमुखानपि।<br>
गृध्रश्येनमुखांश्चापिशृगालवदनांस्तथा॥6.100.41॥<br>
ईहामृगमुखांश्चान्यान्व्यादितास्यान्भयानकान्।<br>
पञ्चास्यान्लेलिहानांश्चससर्जनिशितान्शरान्॥6.100.42॥<br>
शरान्खरमुखांश्चान्यान्वराहमुखसंस्थितान्।<br>
श्वानकुक्कुटवक्त्रांश्चमकराशीविषाननान्॥6.100.43॥<br>
एतानन्यांश्चमायावीससर्जनिशितान्शरान्।<br>
रामंप्रतिमहातेजाःक्रुद्धःसर्पइवश्वसन्॥6.100.44॥<br>
आसुरेणसमाविष्टःसोऽस्त्रेणरघुनन्दनः।<br>
ससर्जास्त्रंमहोत्साहःपावकंपावकोपमः॥6.100.45॥<br>
अग्निदीप्तमुखान्बाणान्तथासूर्यमुखानपि।<br>
चन्द्रार्धचन्द्रवक्त्रांश्चधूमकेतुमुखानपि॥6.100.46॥<br>
ग्रहनक्षत्रवक्त्रांश्चमहोल्कामुखसंस्थितान्।<br>
विद्युज्जिह्वोपमांश्चान्यान्ससर्जनिशितान्शरान्॥6.100.47॥<br>
तेरावणशराघोराराघवास्त्रसमाहताः॥6.100.48॥<br>
विलयंजग्मुराकाशेजग्मुश्चैवसहस्रशः॥6.100.49॥<br>
हृष्टानेदुस्ततःसर्वेकपयःकामरूपिणः।<br>
सुग्रीवप्रमुखावीराःपरिवार्यतुराघवम्॥6.100.50॥<br>
ततस्तदस्त्रंविनिहत्यराघवःप्रसह्यतद्रावणबाहुनिस्सृतम्।<br>
मुदाऽन्वितोदाशरथिर्महाहवेविनेदुरुच्चैर्मुदिताःकपीश्वराः॥6.100.51॥<script>ac.playbackRate=0.5</script>