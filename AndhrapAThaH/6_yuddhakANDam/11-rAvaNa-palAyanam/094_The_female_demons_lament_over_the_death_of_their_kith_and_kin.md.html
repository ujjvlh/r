<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-094-The_female-demons_lament_over_the_death_of_their_kith_and kin_0.mp3" type="audio/mpeg"></audio><br>
<br>
सप्रविश्यसभांराजादीनःपरमदुःखितः।<br>
निषसादासनेसिंहःक्रुद्धइवश्वसन्॥6.94.1॥<br>
अब्रवीच्चसतान्सर्वान्बलमुख्यान्महाबलः।<br>
रावणःप्राञ्जलिर्वाक्यंपुत्रव्यसनकर्शितः॥6.94.2॥<br>
सर्वेभवन्तःसर्वेणहस्त्यश्वेनसमावृताः।<br>
निर्यान्तुरथसङ्घैश्चपादातैश्चोपशोभिताः॥6.94.3॥<br>
एकंरामंपरिक्षिप्यसमरेहन्तुमर्हथ।<br>
वर्षन्तःशरवर्षेणप्रावृट्कालइवाम्बुदाः॥6.94.4॥<br>
अथवाऽहंशरैस्तीक्ष्णैर्भिन्नगात्रंमहारणे।<br>
भवद्भिःश्वोनिहन्तास्मिरामंलोकस्यपश्यतः॥6.94.5॥<br>
इत्येतद्राक्षसेन्द्रस्यवाक्यमादायराक्षसाः।<br>
निर्ययुस्तेरथैःशीघ्रैर्नानानीकैःसुसंवृताः॥6.94.6॥<br>
परिघान्पट्टिशांश्चैवशरखड्गपरश्वधान्।<br>
शरीरान्तकरान्सर्वेचिक्षिपुर्वानरान्प्रति॥6.94.7॥<br>
वानराश्चद्रुमान्शैलान्राक्षसान्प्रतिचिक्षिपुः॥6.94.8॥<br>
ससङ्ग्रामोमहान्भीमःसूर्यस्योदयनंप्रति।<br>
रक्षसांवानराणांचतुमुलःसमपद्यत॥6.94.9॥<br>
तेगदाभिर्विचित्राभिःप्राशैःखड्गैःपरश्वधैः।<br>
अन्योन्यंसमरेजघ्नुस्तदावानरराक्षसाः॥6.94.10॥<br>
एवंप्रवृत्तेसङ्ग्रामेह्युद्भूतंसुमहद्रजः।<br>
रक्षसांवानराणांचशान्तंशोणितविस्रवैः॥6.94.11॥<br>
मातङ्गरथकूलाश्चवाजिमत्स्याध्वजद्रुमाः।<br>
शरीरसङ्घाटवहाःप्रसस्रुःशोणितापगाः॥6.94.12॥<br>
ध्वजवर्मरथानश्वान्नानाप्रहरणानिच।<br>
आप्लुत्याप्लुत्यसमरेराक्षसानांबभञ्जिरे॥6.94.13॥<br>
केशान्कर्णललाटांश्चनासिकाश्चप्लवङ्गमाः।<br>
रक्षसांदशनैस्तीक्ष्णैर्नखैश्चापिन्यकर्तयन्॥6.94.14॥<br>
एकैकंराक्षसंसङ्ख्येशतंवानरपुङ्गवाः।<br>
अभ्यधावन्तफलिनंवृक्षंशकुनयोयथा॥6.94.15॥<br>
तथागदाभिर्गुर्वीभिःप्रासैःखड्गैःपरश्वधैः।<br>
निजघ्नुर्वानरान्घोरान्राक्षसाःपर्वतोपमाः॥6.94.16॥<br>
राक्षसैर्युद्ध्यामानानांवानराणांमहाचमूः।<br>
शरण्यंशरणंयातारामंदशरथात्मजम्॥6.94.17॥<br>
ततोरामोमहातेजाधनुरादायवीर्यवान्।<br>
प्रविश्यराक्षसंसैन्यंशरवर्षंववर्षह॥6.94.18॥<br>
प्रविष्टंतुतदारामंमेघाःसूर्यमिवाम्बरे।<br>
नाभिजग्मुर्महाघोरंनिर्दहन्तंशराग्निना॥6.94.19॥<br>
कृतान्येवसुघोराणिरामेणरजनीचराः।<br>
रणेरामस्यददृशुःकर्माण्यसुकराणिच॥6.94.20॥<br>
चालयन्तंमहानीकंविधमन्तंमहारथान्।<br>
ददृशुस्तेनवैरामंवातंवनगतंयथा॥6.94.21॥<br>
छिन्नंभिन्नंशरैर्दग्धंप्रभग्नंशस्त्रपीडितम्।<br>
बलंरामेणददृशुर्नरामंशीघ्रकारिणम्॥6.94.22॥<br>
प्रहरन्तंशरीरेषुनतेपश्यन्तिराघवम्।<br>
इन्द्रियार्थेषुतिष्ठन्तंभूतात्मानमिवप्रजाः॥6.94.23॥<br>
एषहन्तिगजानीकमेषहन्तिमहारथान्।<br>
एषहन्तिशरैस्तीक्ष्णैःपदातीन्वाजिभिःसह॥6.94.24॥<br>
इतितेराक्षसाःसर्वेरामस्यसदृशान्रणे।<br>
अन्योन्यंकुपिताजघ्नुःसादृश्याद्राघवस्यते॥6.94.25॥<br>
नतेददृशिरेरामंदहन्तमरिवाहिनीम्।<br>
मोहिताःपरमास्त्रेणगान्धर्वेणमहात्मना॥6.94.26॥<br>
तेतुरामसहस्राणिरणेपश्यन्तिराक्षसाः।<br>
पुनःपश्यन्तिकाकुत्स्थमेकमेवमहाहवे॥6.94.27॥<br>
भ्रमन्तींकाञ्चनींकोटिंकार्मुकस्यमहात्मनः।<br>
अलातचक्रप्रतिमांददृशुस्तेनराघवम्॥6.94.28॥<br>
शरीरनाभिसत्त्वार्चिःशरीरंनेमिकार्मुकम्।<br>
ज्याघोषतलनिर्घोषंतेजोबुद्धिगुणप्रभम्॥6.94.29॥<br>
दिव्यास्त्रगुणपर्यन्तंनिघ्नन्तंयुधिराक्षसान्।<br>
ददृशूरामचक्रंतत्कालचक्रमिवप्रजाः॥6.94.30॥<br>
अनीकंदशसाहस्रंरथानांवातरंहसाम्।<br>
अष्टादशसहस्राणिकुञ्जराणांतरस्विनाम्॥6.94.31॥<br>
चतुर्दशसहस्राणिसारोहाणांचवाजिनाम्।<br>
पूर्णेशतसहस्रेद्वेराक्षसानांपदातिनाम्॥6.94.32॥<br>
दिवसस्याष्टमेभागेशरैरग्निशिखोपमैः।<br>
हतान्येकेनरामेणरक्षसांकामरूपिणाम्॥6.94.33॥<br>
तेहताश्वाहतरथाःशान्ताविमथितध्वजाः।<br>
अभिपेतुःपुरींलङ्कांहतशेषानिशाचराः॥6.94.34॥<br>
हतैर्गजपदात्यश्वैस्तद्बभूवरणाजिरम्।<br>
आक्रीडमिवरुद्रस्यक्रुद्धस्यसुमहात्मनः॥6.94.35॥<br>
ततोदेवाःसगन्धर्वाःसिद्धाश्चपरमर्षयः।<br>
साधुसाध्वितिरामस्यतत्कर्मसमपूजयन्॥6.94.36॥<br>
अब्रवीच्चतदारामःसुग्रीवंप्रत्यनन्तरम्।<br>
विभीषणंचधर्मात्माहनूमन्तंचवानरम्॥6.94.37॥<br>
जाम्बवन्तंहरिश्रेष्ठंमैन्दंद्विविदमेवच।<br>
एतदस्त्रबलंदिव्यंममवात्र्यम्बकस्यवा॥6.94.38॥<br>
निहत्यतांराक्षसवाहिनींतुरामस्तदाशक्रसमोमहात्मा।<br>
अस्त्रेषुशस्त्रेषुजितक्लमश्चसंस्तूयतेदेवगणैःप्रहृष्टैः॥6.94.39॥<script>ac.playbackRate=0.5</script>