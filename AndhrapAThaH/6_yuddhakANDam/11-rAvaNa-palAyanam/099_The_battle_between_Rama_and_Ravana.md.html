<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-099-The_battle_between_Rama_and_Ravana_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सुग्रीवेणसमीक्ष्याथक्रोधात्संरक्तलोचनः।<br>
अङ्गदस्यचमूंभीमांक्षोभयामाससायकैः॥6.99.1॥<br>
सवानराणांमुख्यानामुत्तमाङ्गानिसर्वशः।<br>
पातयामासकायेभ्यःफलंवृन्तादिवानिलः॥6.99.2॥<br>
केषाञ्चिदिषुभिर्बाहून्स्कन्धांश्चिच्छेदराक्षसः।<br>
वानराणांसुसङ्क्रुद्धःपार्श्वंकेषांव्यदारयत्॥6.99.3॥<br>
तेऽर्दिताबाणवर्षेणमहापार्श्वेनवानराः।<br>
विषादविमुखाःसर्वेबभूवुर्गतचेतसः॥6.99.4॥<br>
निरीक्ष्यबलमुद्विग्नमङ्गदोराक्षसार्दितम्।<br>
वेगंचक्रेमहाबाहुःसमुद्रइवपर्वणि॥6.99.5॥<br>
आयसंपरिघंगृह्यसूर्यरश्मिसमप्रभम्।<br>
समरेवानरश्रेष्ठोमहापार्श्वेन्यपातयत्॥6.99.6॥<br>
सतुतेनप्रहारेणमहापार्श्वोविचेतनः।<br>
ससूतःस्यन्दनात्तस्माद्विसञ्ज्ञःप्रापतद्भुवि॥6.99.7॥<br>
सर्क्षराजस्तुतेजस्वीनीलाञ्जनचयोपमः।<br>
निष्पत्यसुमहावीर्यःस्वाद्व्यूहान्मेघसन्निभात्॥6.99.8॥<br>
प्रगृह्यगिरिशृङ्गाभांक्रुद्धःसुविपुलांशिलाम्।<br>
अश्वान्जघानतरसास्यन्दनंचबभञ्जतम्॥6.99.9॥<br>
मुहूर्ताल्लब्धसञ्ज्ञस्तुमहापार्श्वोमहाबलः।<br>
अङ्गदंबहुभिर्बाणैर्भूयस्तंप्रत्यविध्यत॥6.99.10॥<br>
जाम्बवन्तंत्रिभिर्बाणैराजघानस्तनान्तरे।<br>
ऋक्षराजंगवाक्षंचजघानबहुभिःशरैः॥6.99.11॥<br>
जाम्बवन्तंगवाक्षंचसदृष्ट्वाशरपीडितौ।<br>
जग्राहपरिघंघोरमङ्गदःक्रोधमूर्च्छितः॥6.99.12॥<br>
तस्याङ्गदःप्रकुपितोराक्षसस्यतमायसम्।<br>
दूरस्थितस्यपरिघंरविरश्मिसमप्रभम्॥6.99.13॥<br>
द्वाभ्यांभुजाभ्यांसङ्गृह्यभ्रामयित्वाचवेगवान्।<br>
महापार्श्वस्यचिक्षेपवधार्थंवालिनःसुतः॥6.99.14॥<br>
सतुक्षिप्तोबलवतापरिघस्तस्यरक्षसः।<br>
धनुश्चसशरंहस्ताच्छिरस्त्रंचाप्यपातयत्॥6.99.15॥<br>
तंसमासाद्यवेगेनवालिपुत्रःप्रतापवान्।<br>
तलेनाभ्यहनत्क्रुद्धःकर्णमूलेसकुण्डले॥6.99.16॥<br>
सतुक्रुद्धोमहावेगोमहापार्श्वोमहाद्युतिः।<br>
करेणैकेनजग्राहसुमहान्तंपरश्वधम्॥6.99.17॥<br>
तंतैलधौतंविमलंशैलसारमयंदृढम्।<br>
राक्षसःपरमक्रुद्धोवालिपुत्रेन्यपातयत्॥6.99.18॥<br>
तेनवामांसफलकेभृशंप्रत्यवपादितम्।<br>
अङ्गदोमोक्षयामाससरोषःसपरश्वधम्॥6.99.19॥<br>
सवीरोवज्रसङ्काशमङ्गदोमुष्टिमात्मनः।<br>
संवर्तयत्सुसङ्क्रुद्धःपितुस्तुल्यपराक्रमः॥6.99.20॥<br>
राक्षसस्यस्तनाभ्याशेमर्मज्ञोहृदयंप्रति।<br>
इन्द्राशनिसमस्पर्शंसमुष्टिंविन्यपातयत्॥6.99.21॥<br>
तेनतस्यनिपातेनराक्षसस्यमहामृधे।<br>
पफालहृदयंचाशुसपपातहतोभुवि॥6.99.22॥<br>
तस्मिन्निपतितेभूमौतत्सैन्यंसम्प्रचुक्षुभे।<br>
अभवच्चमहान्क्रोधःसमरेरावणस्यतु॥6.99.23॥<br>
वानराणांचहृष्टानांसिंहनादश्चपुष्कलः।<br>
स्फोटयन्निवशब्देनलङ्कांसाट्टालगोपुराम्॥6.99.24॥<br>
महेन्द्रेणेवदेवानांनादःसमभवन्महान्॥6.99.25॥<br>
अथेन्द्रशत्रुस्त्रिदिवालयानांवनौकसांचैवमहाप्रणादम्।<br>
श्रुत्वासरोषंयुधिराक्षसेन्द्रःपुनश्चयुद्धाभिमुखोऽवतस्थे॥6.99.26॥</div></div><script>ac.playbackRate=0.5+parseInt(slider.value)/200</script></body>
</html>