<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-093-Rama_destroys_the_troops_of_demons_0.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
ततःपौलस्त्यसचिवाःश्रुत्वाचेन्द्रजितंहतम्।<br>
आचचक्षुरभिज्ञायदशग्रीवायसव्यथाः॥6.93.1॥<br>
युद्धेहतोमहाराजलक्ष्मणेनतवात्मजः।<br>
विभीषणसहायेनमिषतांनोमहाद्युतिः॥6.93.2॥<br>
लक्ष्मणेनहतःशूरःपुत्रस्तुविबुधेन्द्रजित्।<br>
गतःसपरमान्लोकान्शरैःसन्ताप्यलक्ष्मणम्॥6.93.3॥<br>
सतंप्रतिभयंश्रुत्वावधंपुत्रस्यदारुणम्।<br>
घोरमिन्द्रजितःसङ्ख्येकश्मलंचाविशन्महत्॥6.93.4॥<br>
उपलभ्यचिरात्सञ्ज्ञांराजाराक्षसपुङ्गवः।<br>
पुत्रशोकार्दितोदीनोविललापाकुलेन्द्रियः॥6.93.5॥<br>
हाराक्षसचमूमुख्यममवत्समहारथ।<br>
जित्वेन्द्रंकथमद्यत्वंलक्ष्मणस्यवशंगतः॥6.93.6॥<br>
ननुत्वमिषुभिःक्रुद्धोभिन्द्याःकालान्तकावपि।<br>
मन्दरस्यापिशृङ्गाणिकिंपुनर्लक्ष्मणंयुधि॥6.93.7॥<br>
अद्यवैवस्वतोराजाभूयोबहुमतोमम।<br>
येनाद्यत्वंमहाबाहोसंयुक्तःकालधर्मणा॥6.93.8॥<br>
एषपन्थाःसुयोधानांसर्वामरगणेष्वपि॥6.93.9॥<br>
अद्यदेवगणाःसर्वेलोकपालास्तथर्षयः।<br>
हतमिन्द्रजितंश्रुत्वासुखंस्वप्स्यन्तिनिर्भयाः॥6.93.10॥<br>
अद्यलोकास्त्रयःकृत्स्नापृथिवीचसकानना।<br>
एकेनेन्द्रजिताहीनाशून्येवप्रतिभातिमे॥6.93.11॥<br>
अद्यनैर्ऋतकन्यानांश्रोष्याम्यन्तःपुरेरवम्।<br>
करेणुसङ्घस्ययथानिनादंगिरिगह्वरे॥6.93.12॥<br>
यौवराज्यंचलङ्कांचरक्षांसिचपरन्तप।<br>
मातरंमांचभार्यांचक्वगतोऽसिविहायनः॥6.93.13॥<br>
ममनामत्वयावीरगतस्ययमसादनम्।<br>
प्रेतकार्याणिकार्याणिविपरीतेहिवर्तसे॥6.93.14॥<br>
सत्वंजीवतिसुग्रीवेलक्ष्मणेचसराघवे।<br>
ममशल्यमनुद्धृत्यक्वगतोऽसिविहायनः॥6.93.15॥<br>
एवमादिविलापार्तंरावणंराक्षसाधिपम्।<br>
आविवेशमहान्कोपःपुत्रव्यसनसम्भवः॥6.93.16॥<br>
प्रकृत्याकोपनंह्येनंपुत्रस्यपुनराधयः।<br>
दीप्तंसन्दीपयामासुर्घर्मेऽर्कमिवरश्मयः॥6.93.17॥<br>
ललाटेभ्रुकुटीभिश्चसङ्गताभिर्व्यारोचत।<br>
युगान्तेसहनक्रैस्तुमहोर्मिभिरिवोदधिः॥6.93.18॥<br>
कोपाद्विजृम्भमाणस्यवक्त्राद्व्यक्तमभिज्वलन्।<br>
उत्पपातसभूयोऽग्निर्वृत्रस्यवदनादिव॥6.93.19॥<br>
सपुत्रवधसन्तप्तःशूरःक्रोधवशंगतः।<br>
समीक्ष्यरावणोबुद्ध्यावैदेह्यारोचयद्वधम्॥6.93.20॥<br>
तस्यप्रकृत्यारक्तेचरक्तेक्रोधाग्निनाऽपिच।<br>
रावणस्यमहाघोरेदीप्तेनेत्रेबभूवतुः॥6.93.21॥<br>
घोरंप्रकृत्यारूपंतत्तस्यक्रोधाग्निमूर्च्छितम्।<br>
बभूवरूपंक्रुद्धस्यरुद्धस्येवदुरासदम्॥6.93.22॥<br>
तस्यक्रुद्धस्यनेत्राभ्यांप्राप्ततन्नस्रबिन्दवः।<br>
दीप्ताभ्यामिवदीपाभ्यांसार्चिषःस्नेहबिन्दवः॥6.93.23॥<br>
दन्तान्विदशतस्तस्यश्रूयतेदशनस्वनः।<br>
यन्त्रस्यावेष्ट्यमानस्यमहतोदानवैरिव॥6.93.24॥<br>
कालाग्निरिवसङ्क्रुद्धोयांयांदिशमवैक्षत।<br>
तस्यांतस्यांभयत्रस्ताराक्षसाःसंविलिल्यिरे॥6.93.25॥<br>
तमन्तकमिवक्रुद्धंचराचरचिखादिषुम्।<br>
वीक्षमाणंदिशःसर्वाराक्षसानोपचक्रमुः॥6.93.26॥<br>
ततःपरमसङ्क्रुद्धोरावणोराक्षसाधिपः।<br>
अब्रवीद्रक्षसांमध्येसंस्तम्भयिषुराहवे॥6.93.27॥<br>
मयावर्षसहस्राणिचरित्वादुश्चरंतपः।<br>
तेषुतेष्ववकाशेषुस्वयम्भूःपरितोषितः॥6.93.28॥<br>
तस्यैवतपसोव्युष्ट्याप्रसादाच्चस्वयम्भुवः।<br>
नासुरेभ्योनदेवेभ्योभयंममकदाचन॥6.93.29॥<br>
कवचंब्रह्मदत्तंमेयदादित्यसमप्रभम्।<br>
देवासुरविमर्देषुनभिन्नंवज्रशक्तिभिः॥6.93.30॥<br>
तेनमामद्यसंयुक्तंरथस्थमिहसंयुगे।<br>
प्रतीयात्कोऽद्यमामाजौसाक्षादपिपुरन्दरः॥6.93.31॥<br>
यत्तदाऽभिप्रसन्नेनसशरंकार्मुकंमहत्।<br>
देवासुरविमर्देषुममदत्तंस्वयम्भुवा॥6.93.32॥<br>
अद्यतूर्यशतैर्भीमंधनुरुत्थाप्यतांमम।<br>
रामलक्ष्मणयोरेववधायपरमाहवे॥6.93.33॥<br>
सपुत्रवधसन्तप्तःशूरःक्रोधवशंगतः।<br>
समीक्ष्यरावणोबुद्ध्यासीतांहन्तुंव्यवस्यत॥6.93.34॥<br>
प्रत्यवेक्ष्यतुताम्राक्षःसुघोरोघोरदर्शनः।<br>
दीनोदीनस्वरान्सर्वांस्तानुवाचनिशाचरान्॥6.93.35॥<br>
माययाममवत्सेनवञ्चनार्थंवनौकसाम्।<br>
किञ्चिदेवहतंतत्रसीतेयमितिदर्शितम्॥6.93.36॥<br>
तदिदंतथ्यमेवाहंकरिष्येप्रियमात्मनः।<br>
वैदेहींनाशयिष्यामिक्षत्रबन्धुमनुव्रताम्॥6.93.37॥<br>
इत्येवमुक्त्वासचिवान्खड्गमाशुपरामृशत्॥6.93.38॥<br>
उद्धृत्यगुणसम्पन्नंविमलाम्बरवर्चसम्।<br>
निष्पपातसवेगेनसभार्यःसचिवैर्वृतः॥6.93.39॥<br>
रावणःपुत्रशोकेनभृशमाकुलचेतनः।<br>
सङ्क्रुद्धःखड्गमादायसहसायत्रमैथिली॥6.93.40॥<br>
व्रजन्तंराक्षसंप्रेक्ष्यसिंहनादंप्रचुक्रुशुः।<br>
ऊचुश्चान्योन्यमाश्लिष्यसङ्क्रुद्धंप्रेक्ष्यराक्षसाः॥6.93.41॥<br>
अद्यैनंतावुभौदृष्ट्वाभ्रातरौप्रव्यथिष्यतः।<br>
लोकपालाहिचत्वारःक्रुद्धेनानेननिर्जिताः॥6.93.42॥<br>
बहवःशत्रवश्चापिसंयुगेषुनिपातिताः।<br>
त्रिषुलोकेषुरत्नानिभुङ्क्तेचाहृत्यरावणः॥6.93.43॥<br>
विक्रमेचबलेचैवनास्त्यस्यसदृशोभुवि॥6.93.44॥<br>
तेषांसञ्जल्पमानानामशोकवनिकांगताम्।<br>
अभिदुद्राववैदेहींरावणःक्रोधमूर्च्छितः॥6.93.45॥<br>
वार्यमाणःसुसङ्क्रुद्धःसुहृद्भिर्हितबुद्धिभिः।<br>
अभ्यधावतसङ्क्रुद्धःखेग्रहोरोहिणीमिव॥6.93.46॥<br>
मैथिलीरक्ष्यमाणातुराक्षसीभिरनिन्दिता।<br>
ददर्शराक्षसंक्रुद्धंनिस्त्रिंशवरधारिणम्॥6.93.47॥<br>
निवार्यमाणंबहुशःसुहृद्भिरनुवर्तिनम्।<br>
सीतादुःखसमाविष्टाविलपन्तीदमब्रवीत्॥6.93.48॥<br>
यथाऽयंमामभिक्रुद्धःसमभिद्रवतिस्वयम्।<br>
वधिष्यतिसनाथांमामनाथामिवदुर्मतिः॥6.93.49॥<br>
बहुशश्चोदयामासभर्तारंमामनुव्रताम्।<br>
भार्याभवरमस्वेतिप्रत्याख्यातोध्रुवंमया॥6.93.50॥<br>
सोऽयंममानुपस्थानेव्यक्तंनैराश्यमागतः।<br>
क्रोधमोहसमाविष्टोनिहन्तुंमांसमुद्यतः॥6.93.51॥<br>
मन्निमित्तमनार्येणसमरेऽद्यनिपातितौ।<br>
अहोधिङ्मन्निमित्तोऽयंविनाशोराजपुत्रयोः॥6.93.52॥<br>
अथवापुत्रशोकेनअहत्वारामलक्ष्मणौ।<br>
विधमिष्यतिमांरौद्रोराक्षसःपापनिश्चयः॥6.93.53॥<br>
हनूमतोऽपियद्वाक्यंनकृतंक्षुद्रयामया॥6.93.54॥<br>
यद्यहंतस्यपृष्ठेनतदायायामनिन्दिता।<br>
नाद्यैवमनुशोचेयंभर्तुरङ्कगतासती॥6.93.55॥<br>
मन्येतुहृदयंतस्याःकौसल्यायाःफलिष्यति।<br>
एकपुत्रायदापुत्रंविनष्टंश्रोष्यतेयुधि॥6.93.56॥<br>
साहिजन्मचबाल्यंचयौवनंचमहात्मनः।<br>
धर्मकार्यानुरूपंचरुदन्तीसंस्मरिष्यति॥6.93.57॥<br>
निराशानिहतेपुत्रेदत्त्वाश्राद्धमचेतना।<br>
अग्निमारोक्ष्यतेनूनमपोवाऽपिप्रवेक्ष्यति॥6.93.58॥<br>
धिगस्तुकुब्जामसतींमन्थरांपापनिश्चयाम्।<br>
यन्निमित्तमिदंदुःखंकौसल्याप्रतिपत्स्यते॥6.93.59॥<br>
इत्येवंमैथिलींदृष्ट्वाविलपन्तींतपस्विनीम्।<br>
रोहिणीमिवचन्द्रेणविनाग्रहवशंगताम्॥6.93.60॥<br>
सुपार्श्वोनाममेधावीराक्षसोराक्षसेश्वरम्।<br>
निवार्यमाणंसचिवैरिदंवचनमब्रवीत्॥6.93.61॥<br>
कथंनामदशग्रीवसाक्षाद्वैश्रवणानुज।<br>
हन्तुमिच्छसिवैदेहींक्रोधाद्धर्ममपास्यहि॥6.93.62॥<br>
वेदविद्याव्रतस्नातःस्वकर्मनिरतःसदा।<br>
स्त्रियाःकस्माद्वधंवीरमन्यसेराक्षसेश्वर॥6.93.63॥<br>
मैथिलींरूपसम्पन्नांप्रत्यवेक्षस्वपार्थिव।<br>
त्वमेवतुसहास्माभीराघवेक्रोधमुत्सृज॥6.93.64॥<br>
अभ्युत्थानंत्वमद्यैवकृष्णपक्षचतुर्दशीम्।<br>
कृत्वानिर्याह्यमावास्यांविजयायबलैर्वृतः॥6.93.65॥<br>
शूरोधीमान्रथीखड्गीरथप्रवरमास्थितः।<br>
हत्वादशरथिंरामंभवान्प्राप्स्यतिमैथिलीम्॥6.93.66॥<br>
सतद्दुरात्मासुहृदानिवेदितंवचःसुधर्म्यंप्रतिगृह्यरावणः।<br>
गृहंजगामाथततश्चवीर्यवान्पुनःसभांचप्रययौसुहृद्वृतः॥6.93.67॥</div></div><script>ac.playbackRate=0.5</script></body>
</html>