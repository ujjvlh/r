<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-096-Sugreeva_kills_Virupaksha_0.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
आर्तानांराक्षसीनांतुलङ्कायांवैकुलेकुले।<br>
रावणःकरुणंशब्दंशुश्रावपरिदेवितम्॥6.96.1॥<br>
सतुदीर्घंविनिश्वस्यमुहूर्तंध्यानमास्थितः।<br>
बभूवपरमक्रुद्धोरावणोभीमदर्शनः॥6.96.2॥<br>
सन्दश्यदशनैरोष्ठंक्रोधसंरक्तलोचनः।<br>
राक्षसैरपिदुर्दर्शःकालाग्निरिवमूर्च्छितः॥6.96.3॥<br>
उवाचचसमीपस्थान्राक्षसान्राक्षसेश्वरः।<br>
भयाव्यक्तकथस्तत्रनिर्दहन्निवचक्षुषा॥6.96.4॥<br>
महोदरमाहपार्श्वौविरूपाक्षंचराक्षसम्।<br>
शीघ्रंवदतसैन्यानिनिर्यातेतिममाज्ञया॥6.96.5॥<br>
तस्यतद्वचनंश्रुत्वाराक्षसास्तेभयार्दिताः।<br>
चोदयामासुरव्यग्रान्राक्षसांस्तान्नृपाज्ञया॥6.96.6॥<br>
तेतुसर्वेतथेत्युक्त्वाराक्षसाघोरदर्शनाः।<br>
कृतस्वस्त्ययनाःसर्वेरणायाभिमुखाययुः॥6.96.7॥<br>
प्रतिपूज्ययथान्यायंरावणंतेनिशाचराः।<br>
तस्थुःप्राञ्जलयःसर्वेभर्तुर्विजयकाङ्क्षिणः॥6.96.8॥<br>
अथोवाचप्रहस्यैतान्रावणःक्रोधमूर्च्छितः।<br>
महोदरमहापार्श्वौविरूपाक्षंचराक्षसम्॥6.96.9॥<br>
अद्यबाणैर्धनुर्मुक्तैर्युगान्तादित्यसन्निभैः।<br>
राघवंलक्ष्मणंचैवनेष्यामियमसादनम्॥6.96.10॥<br>
खरस्यकुम्भकर्णस्यप्रहस्तेन्द्रजितोस्तथा।<br>
करिष्यामिप्रतीकारमद्यशत्रुवधादहम्॥6.96.11॥<br>
नैवान्तरिक्षंनदिशोननद्योनापिसागराः।<br>
प्रकाशत्वंगमिष्यन्तिमद्बाणजलदावृताः॥6.96.12॥<br>
अद्यवानरमुख्यानांतानियूथानिभागशः।<br>
धनुषाशरजालेनविधमिष्यामिपत्रिणा॥6.96.13॥<br>
अद्यवानरसैन्यानिरथेनपवनौजसा।<br>
धनुःसमुद्रादुद्भूतैर्मथिष्यामिशरोर्मिभिः॥6.96.14॥<br>
आकोशपद्मवक्त्राणिपद्मकेसरवर्चसाम्।<br>
अद्ययूथतटाकानिगजवत्प्रमथाम्यहम्॥6.96.15॥<br>
सशरैरद्यवदनैःसङ्ख्येवानरयूथपाः।<br>
मण्डयिष्यन्तिवसुधांसनालैरिवपङ्कजैः॥6.96.16॥<br>
अद्ययुद्धप्रचण्डानांहरीणांद्रुमयोधिनाम्।<br>
मुक्तेनैकेषुणायुद्धेभेत्स्यामिचशतंशतम्॥6.96.17॥<br>
हतोभर्ताहतोभ्रातायासांचतनयाहताः।<br>
वधेनाद्यरिपोस्तासांकरोम्यस्रप्रमार्जनम्॥6.96.18॥<br>
अद्यमद्बाणनिर्भिन्नैःप्रकीर्णैर्गतचेतनैः।<br>
करोमिवानरैर्युद्धेयत्नावेक्ष्यतलांमहीम्॥6.96.19॥<br>
अद्यगोमायवोगृध्रायेचमांसाशिनोऽपरे।<br>
सर्वांस्तांस्तर्पयिष्यामिशत्रुमांसैःशरार्पितैः॥6.96.20॥<br>
कल्प्यतांमेरथःशीघ्रंक्षिप्रमानीयतांधनुः।<br>
अनुप्रयान्तुमांसर्वेयेऽवशिष्टानिशाचराः॥6.96.21॥<br>
तस्यतद्वचनंश्रुत्वामहापार्श्वोऽब्रवीद्वचः।<br>
बलाध्यक्षान्स्थितांस्तत्रबलंसन्त्वर्यतामिति॥6.96.22॥<br>
बलाध्यक्षास्तुसंरब्धाराक्षसांस्तान्गृहाद्गृहात्।<br>
चोदयन्तःपरिययुर्लङ्कायांतुमहाबलाः॥6.96.23॥<br>
ततोमुहूर्तान्निष्पेतूराक्षसाभीमदर्शनाः।<br>
नर्दन्तोभीमवदनानानाप्रहरणैर्भुजैः॥6.96.24॥<br>
असिभिःपट्टिशैःशूलैर्गदाभिर्मुसलैर्हुलैः।<br>
शक्तिभिस्तीक्ष्णधाराभिर्महद्भिःकूटमुद्गरैः॥6.96.25॥<br>
यष्टिभिर्विमलैश्चक्रैर्निशितैश्चपरश्वधैः।<br>
भिण्डिपालैःशतघ्नीभिरन्यैश्चापिवरायुधैः॥6.96.26॥<br>
अथानयद्बलाध्यक्षःसत्वरोरावणाज्ञया।<br>
द्रुतंसूतसमायुक्तंयुक्ताष्टतुरगंरथम्॥6.96.27॥<br>
आरुरोहरथंभीमोदीप्यमानंस्वतेजसा॥6.96.28॥<br>
ततःप्रयातःसहसाराक्षसैर्बहुभिर्वृतः।<br>
रावणःसत्त्वगाम्भीर्याद्दारयन्निवमेदिनीम्॥6.96.29॥<br>
रावणेनाभ्यनुज्ञातौमहापार्श्वमहोदरौ।<br>
विरूपाक्षश्चदुर्धर्षोरथानारुरुहुस्तदा॥6.96.30॥<br>
तेतुहृष्टाविनर्दन्तोभिन्दन्तइवमेदिनीम्।<br>
नादंघोरंविमुञ्जन्तोनिर्ययुर्जयकांक्षिणः॥6.96.31॥<br>
ततोयुद्धायतेजस्वीरक्षोगणबलैर्वृतः।<br>
निर्ययावुद्यतधनुःकालान्तकयमोपमः॥6.96.32॥<br>
ततःप्रजवनाश्वेनरथेनसमहारथः।<br>
द्वारेणनिर्ययौतेनयत्रतौरामलक्ष्मणौ॥6.96.33॥<br>
ततोनष्टप्रभःसूर्योदिशश्चतिमिरावृताः॥6.96.34॥<br>
द्विजाश्चनेदुर्घोराश्चसञ्चचालेवमेदिनी।<br>
ववर्षरुधिरंदेवश्चस्खलुस्तुरगाःपथि॥6.96.35॥<br>
ध्वजाग्रेन्यपतद्गृध्रोविनेदुश्चाशिवंशिवाः।<br>
नयनंचास्फुरद्वामंसव्योबाहुरकम्पत॥6.96.36॥<br>
विवर्णंवदनंचासीत्किञ्चिदभ्रश्यतस्वरः॥6.96.37॥<br>
ततोनिष्पततोयुद्धेदशग्रीवस्यरक्षसः।<br>
रणेनिधनशंसीनिरूपाण्येतानिजज्ञिरे॥6.96.38॥<br>
अन्तरिक्षात्पपातोल्कानिर्घातसमनिस्वना।<br>
विनेदुरशिवागृध्रावायसैरनुनादिताः॥6.96.39॥<br>
एतानचिन्तयन्घोरानुत्पातान्समुपस्थितान्।<br>
निर्ययौरावणोमोहाद्वधार्थीकालचोदितः॥6.96.40॥<br>
तेषांतुरथघोषेणराक्षसानांमहात्मनाम्।<br>
वानराणामपिचमूर्युद्धायैवाभ्यवर्तत॥6.96.41॥<br>
तेषांतुतुमुलंयुद्धंबभूवकपिरक्षसाम्।<br>
अन्योन्यमाह्वयानानांक्रुद्धानांजयमिच्छताम्॥6.96.42॥<br>
ततःक्रुद्धोदशग्रीवःशरैःकाञ्चनभूषणैः।<br>
वानराणामनीकेषुचकारकदनंमहत्॥6.96.43॥<br>
केचिद्विच्छिन्नहृदयाःकेचिच्छ्रोत्रविवर्जिताः।<br>
निरुच्छ्वासाहताःकेचित्केचित्पार्श्वेषुदारिताः॥6.96.44॥<br>
केचिद्विभिन्नशिरसःकेचिच्चक्षुर्विवर्जिताः॥6.96.45॥<br>
दशाननःक्रोधविवृत्तनेत्रोयतोयतोऽभ्येतिरथेनसङ्ख्ये।<br>
ततस्ततस्तस्यशरप्रवेगंसोढुंनशेकुर्हरिपुङ्गवास्ते॥6.96.46॥</div></div><script>ac.playbackRate=0.5+parseInt(slider.value)/200</script></body>
</html>