<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-021-Kharamthike_Shoorpanakaa_Shokaha_.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सपुनःपतितांदृष्ट्वाक्रोधाच्छूर्पणखांखरः।<br>
उवाचव्यक्तयावाचातामनर्थार्थमागताम्॥3.21.1॥<br>
मयात्विदानींशूरास्तेराक्षसारुधिराशनाः।<br>
त्वत्प्रियार्थंविनिर्दिष्टाःकिमर्थंरुद्यतेपुनः॥3.21.2॥<br>
भक्ताश्चैवानुरक्ताश्चहिताश्चममनित्यशः।<br>
घ्नन्तोऽपिननिहन्तव्याननकुर्युर्वचोमम॥3.21.3॥<br>
किमेतच्छ्रोतुमिच्छामिकारणंयुत्कृतेपुनः।<br>
हानाथेतिविनर्दन्तीसर्पवल्लुठसिक्षितौ॥3.21.4॥<br>
अनाथवद्विलपसिनाथेतुमयिसंस्थिते।<br>
उत्तिष्ठोत्तिष्ठमाभैषीर्वैक्लव्यंत्यज्यतामिह॥3.21.5॥<br>
इत्येवमुक्तादुर्धर्षाखरेणपरिसान्त्विता।<br>
विमृज्यनयनेसास्त्रेखरंभ्रातरमब्रवीत्॥3.21.6॥<br>
अस्मीदानीमहंप्राप्ताहृतश्रवणनासिका।<br>
शोणितौघपरिक्लिन्नात्वयाचपरिसान्त्विता॥3.21.7॥<br>
प्रेषिताश्चत्वयावीरराक्षसास्तेचुतुर्धश।<br>
निहन्तुंराघवंक्रोधान्मत्प्रियार्थंसलक्ष्मणम्॥3.21.8॥<br>
तेतुरामेणसामर्षाःशूलपट्टिशपाणयः।<br>
समरेनिहताःसर्वेसायकैर्मर्मभेदिभिः॥3.21.9॥<br>
तान्दृष्ट्वापतितान्भूमौक्षणेनैवमहाबलान्।<br>
रामस्यचमहत्कर्ममहांस्त्रासोभवन्मम॥3.21.10॥<br>
अहमस्मिसमुद्विग्नाविषण्णाचनिशाचर।<br>
शरणंत्वांपुनःप्राप्तासर्वतोभयदर्शिनी॥3.21.11॥<br>
विषादनक्राध्युषितेपरित्रासोर्मिमालिनि।<br>
किंमांनत्रायसेमग्नांविपुलेशोकसागरे॥3.21.12॥<br>
एतेचनिहताभूमौरामेणनिशितैःशरैः।<br>
येऽपिमेपदवींप्राप्ताराक्षसाःपिशिताशनाः॥3.21.13॥<br>
रामेणयदितेशक्तिस्तेजोवास्तिनिशाचर।<br>
दण्डकारण्यनिलयंजहिराक्षसकण्टकम्॥3.21.14॥<br>
यदिरामंममामित्रंनत्वमद्यवधिष्यसि।<br>
तवचैवाग्रतःप्राणांसत्यक्ष्यामिनिरपत्रपा॥3.21.15॥<br>
बुद्ध्याहमनुपश्यामिनत्वंरामस्यसंयुगे।<br>
स्थातुंप्रतिमुखेशक्तःसबलश्चमहात्मनः॥3.21.16॥<br>
शूरमानीनशूरस्त्वंमिथ्यारोपितविक्रमः।<br>
मानुषौयौनशक्नोषिहन्तुंतौरामलक्ष्मणौ॥3.21.17॥<br>
रामेणयदितेशक्तिस्तेजोवास्तिनिशाचर।<br>
दण्डकारण्यनिलयंजहितंकुलपांसन॥3.21.18॥<br>
निस्सत्त्वस्याल्पवीर्यस्यवासस्तेकीदृशस्त्विह।<br>
अपयाहिजनस्थानात्त्वरितःसहबान्धवः॥3.21.19॥<br>
रामतेजोभिभूतोहित्वंक्षिप्रंविनशिष्यसि।<br>
सहितेजस्समायुक्तोरामोदशरथात्मजः॥3.21.20॥<br>
भ्राताचास्यमहावीर्योयेनचास्मिविरूपिता॥3.21.21॥<br>
भ्रातुःसमीपेदुःखार्तानष्टसञ्ज्ञाबभूवह।<br>
कराभ्यामुदरंहत्वारुरोदभृशदुःखिता॥3.21.22॥</div></div><script>ac.playbackRate=0.5+parseInt(slider.value)/200</script></body>
</html>