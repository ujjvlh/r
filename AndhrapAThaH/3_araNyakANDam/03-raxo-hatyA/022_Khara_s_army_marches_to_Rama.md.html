<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-022-Kharasya_Yudhdha_Sidhathaa.mp3" type="audio/mpeg"></audio><br>
<br>
एवमाधर्षितःशूरःशूर्पणख्याखरस्तदा।<br>
उवाचरक्षसांमध्येखरःखरतरंवचः॥3.22.1॥<br>
तवावमानप्रभवःक्रोधोऽयमतुलोमम।<br>
नश्क्यतेधारयितुंलवणाम्भइवोत्थितम्॥3.22.2॥<br>
नरामंगणयेवीर्यान्मानुषंक्षीणजीवितम्।<br>
आत्मदुश्चरितैःप्राणान्हतोयोऽद्यविमोक्ष्यति॥3.22.3॥<br>
बाष्पःसंह्रियतामेषसम्भ्रमश्चविमुच्यताम्।<br>
अहंरामंसहभ्रात्रानयामियमसादनम्॥3.22.4॥<br>
परश्वधहतस्याद्यमन्दप्राणस्यसंयुगे।<br>
रामस्यरुधिरंरक्तमुष्णंपास्यसिराक्षसि॥3.22.5॥<br>
साप्रहृष्टावचःश्रुत्वाखरस्यवदनच्च्युतम्।<br>
प्रशशंसपुनर्मौर्ख्याद्भ्रातरंरक्षसांवरम्॥3.22.6॥<br>
तयापरुषितःपूर्वंपुनरेवप्रशंसितः।<br>
अब्रवीद्दूषणंनामखऱःसेनापतिंतदा॥3.22.7॥<br>
चतुर्दशसहस्राणिममचित्तानुवर्तिनाम्।<br>
रक्षसांभीमवेगानांसमरेष्वनिवर्तिनाम्॥3.22.8॥<br>
नीलजीमूतवर्णानांघोराणांक्रूरकर्मणाम्।<br>
लोकहिंसाविहाराणांबलिनामुग्रतेजसाम्॥3.22.9॥<br>
तेषांशार्दूलदर्पाणांमहास्यानांमहौजसाम्।<br>
सर्वोद्योगमुदीर्णानांरक्षसांसौम्यकारय॥3.22.10॥<br>
उपस्थापयमेक्षिप्रंरथंसौम्यधनूंषिच।<br>
शरांश्चित्रांश्चखङ्गांश्चशक्तीश्चविविधाःशिताः॥3.22.11॥<br>
अग्रेनिर्यातुमिच्छामिपौलस्त्यानांमहात्मनाम्।<br>
वधार्थंदुर्विनीतस्यरामस्यरणकोविदः॥3.22.12॥<br>
इतितस्यब्रुवाणस्यसूर्यवर्णंमहारथम्।<br>
सदश्वैःशबलैर्युक्तमाचचक्षेऽथदूषणः॥3.22.13॥<br>
तंमेरुशिखराकारंतप्तकाञ्चनभूषणम्।<br>
हेमचक्रमसम्बाधंवैडूर्यमयकूबरम्॥3.22.14॥<br>
मत्स्यैःपुष्पैर्द्रुमैःशैलैश्चन्द्रसूर्यैश्चकाञ्चनैः।<br>
मङ्गलैःपक्षिसङ्घैश्चताराभिरभिसंवृतम्॥3.22.15॥<br>
ध्व़जनिस्त्रिंशसम्पन्नंकिङ्किणीकविराजितम्।<br>
सदश्वयुक्तंसोमर्षादारुरोहखरोरथम्॥3.22.16॥<br>
निशाम्यतुरथस्थंतंराक्षसाभीमविक्रमाः।<br>
तस्थुःसम्परिवार्यैनंदूषणंचमहाबलम्॥3.22.17॥<br>
खरस्तुतान्महेष्वासान्घोरवर्मायुधध्वजान्।<br>
निर्यातेत्यब्रमीद्धृष्टोरथस्थःसर्वराक्षसान्॥3.22.18॥<br>
ततस्तद्राक्षसंसैन्यंघोरवर्मायुधध्वजम्।<br>
निर्जगामजनस्थानान्महानादंमहाजवम्॥3.22.19॥<br>
मुद्गरैःपट्टिशैःशूलैःसुतीक्ष्णैश्चपरश्वधैः।<br>
खङ्गैश्चक्रैश्चहस्तस्थैर्भ्राजमानैश्चतोमरैः॥3.22.20॥<br>
शक्तिभिःपरिघैर्घोरैरतिमात्रैश्चकार्मुकैः।<br>
गदासिमुसलैर्वज्रैर्घृहीतैर्भीमदर्शनैः॥3.22.21॥<br>
राक्षसानांसुघोराणांसहस्राणिचतुर्दश।<br>
निर्यातानिजनस्थानात्खरचित्तानुवर्त्तिनाम्॥3.22.22॥<br>
तांस्त्वभिद्रवतोदृष्ट्वाराक्षसान्भीमविक्रमान्।<br>
खरस्यापिरथःकिञ्चिज्जगामतदनन्तरम्॥3.22.23॥<br>
ततस्तान्शबलानश्वांस्तप्तकञ्चनबूषितान्।<br>
खरस्यमतिमाज्ञायसारथिःसमचोदयत्॥3.22.24॥<br>
सचोदितोरथःशीघ्रंखरस्यरिपुघातिनः।<br>
शब्देनापूरयामासदिशश्चप्रदिशस्तदा॥3.22.25॥<br>
प्रवृद्धमन्युस्तुखरःखरस्वनोरिपोर्वधार्थंत्वरितोयथान्तकः।<br>
अचूचुदत्सारथिमुन्नदन्घनंमहाबलोमेघइवाश्मवर्षवान्॥3.22.26॥<script>ac.playbackRate=0.5</script>