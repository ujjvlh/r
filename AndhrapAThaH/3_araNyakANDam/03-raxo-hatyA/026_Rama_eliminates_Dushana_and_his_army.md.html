<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-026-Dooshana_Vadhaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सन्दिदेशमहाबाहुर्भीमवेगान्दुरासदान्।<br>
राक्षसान्पञ्चसाहस्रान्समरेष्वनिवर्तिनः॥3.26.1॥<br>
तेशूलैःपट्टिशैखङ्गैःशिलावर्षेर्द्रुमैरपि।<br>
शरवर्षैरविच्छिन्नंववृषुस्तंसमन्ततः॥3.26.2॥<br>
सद्रुमाणांशिलानांचवर्षंप्राणहरंमहत्।<br>
प्रतिजग्राहधर्मात्माराघवस्तीक्ष्णसायकैः॥3.26.3॥<br>
प्रतिगृह्यचतद्वर्षंनिमीलितइवर्षभः।<br>
रामःक्रोधंपरंभेजेवधार्थंसर्वरक्षसाम्॥3.26.4॥<br>
ततःक्रोधसमाविष्टःप्रदीप्तइवतेजसा।<br>
शरैरवाकिरत्सैन्यंसर्वतःसहदूषणम्॥3.26.5॥<br>
ततःसेनापतिःक्रुद्धोदूषणःशत्रुदूषणः।<br>
शरैरशनिकल्पैस्तंराघवंसमवाकिरत्॥3.26.6॥<br>
ततोरामःसुसङ्क्रुद्धःक्षुरेणास्यमहद्धनुः।<br>
चिच्छेदसमरेवीरश्चतुर्भिश्चतुरोहयान्॥3.26.7॥<br>
हत्वाचाश्वन्शरैस्तीक्ष्णैरर्धचन्द्रेणसारथेः।<br>
शिरोजहारतद्रक्षस्रिभिर्विव्याधवक्षसि॥3.26.8॥<br>
सच्छिन्नधन्वाविरथोहताश्वोहतसारथिः।<br>
जग्राहगिरिशृङ्गाभंपरिघंरोमहर्षणम्॥3.26.9॥<br>
वेष्टितंकाञ्चनैःपट्टैर्देवसैन्यप्रमर्दनम्।<br>
आयसैःशङ्कुभिस्तीक्ष्णैःकीर्णंपरवसोक्षितम्॥3.26.10॥<br>
वज्राशनिसमस्पर्शंपरगोपुरदारणम्॥3.26.11॥<br>
तंमहोरगसङ्काशंप्रगृह्यपरिघंरणे।<br>
दूषणोभ्यद्रवद्रांमंक्रूरकर्मानिशाचरः॥3.26.12॥<br>
तस्याभिपतमानस्यदूषणस्यसराघवः।<br>
द्वाभ्यांशराभ्यांचिच्छेदसहस्ताभरणौभुजौ॥3.26.13॥<br>
भ्रष्टस्तस्यमहाकायःपपातरणमूर्द्धिनि।<br>
परिघश्छिन्नहस्तस्यशक्रध्वजइवाग्रतः॥3.26.14॥<br>
सकराभ्यांविकीर्णाभ्यांपपातभुविदूषणः।<br>
विषाणाभ्यांविशीर्णाभ्यांमनस्वीवमहागजः॥3.26.15॥<br>
तंदृष्ट्वापतितंभूमौदूषणंनिहतंरणे।<br>
साधुसाध्वितिकाकुत्स्थंसर्वभूतान्यपूजयन्॥3.26.16॥<br>
एतस्मिन्नन्तरेक्रुद्धास्त्रयःसेनाग्रयायिनः।<br>
संहत्याभ्यद्रवन्रामंमृत्युपाशावपाशिताः॥3.26.17॥<br>
महाकपालोविपुलंशूलमुद्यम्यराक्षसः।<br>
स्थूलाक्षःपट्टिशंगृह्यप्रमाथीचपरश्वधम्॥3.26.18॥<br>
दृष्ट्वैवापततस्तूर्णंराघवःसायकैःशितैः।<br>
तीक्ष्णाग्रैःप्रतिजग्राहसम्प्राप्तानतिथीनिव॥3.26.19॥<br>
महाकपालस्यशिरश्चिच्छेदपरमेषुभिः।<br>
असङ्ख्येयैस्तुबाणौघैःप्रममाथप्रमाथिनम्॥3.26.20॥<br>
सपपातहतोभूमौविटपीवमहाद्रुमः।<br>
स्थूलाक्षस्याक्षिणीतीक्ष्णैःपूरयामाससायकैः॥3.26.21॥<br>
दूषणस्यानुगान्पञ्चसाहस्रान्कुपितःक्षणात्।<br>
बाणौघैःपञ्चसाहस्रैरनयद्यमसादनम्॥3.26.22॥<br>
दूषणंनिहतंदृष्ट्वातस्यचैवपदानुगान्।<br>
व्यदिदेशखरःक्रुद्धःसेनाध्यक्षान्महाबलान्॥3.26.23॥<br>
अयंविनिहतःसङ्ख्येदूषणःसपदानुगः।<br>
महत्यासेनयासार्धंयुध्वारामंकुमानुषम्॥3.26.24॥<br>
शस्त्रैर्नानाविधाकारैर्हनध्वंसर्वराक्षसाः।<br>
एवमुक्त्वाखरःक्रुद्धोराममेवाभिदुद्रुवे॥3.26.25॥<br>
श्येनगामीपृथुग्रीवोयज्ञशत्रुर्विहङ्गमः।<br>
दुर्जयःकरवीराक्षःपरुषःकालकार्मुकः॥3.26.26॥<br>
मेघमालीमहामालीसर्पास्योरुधिराशनः।<br>
द्वादशैतेमहावीर्याबलाध्यक्षाःससैनिकाः॥3.26.27॥<br>
राममेवाभ्यवर्तन्तविसृजन्तःशरोत्तमान्॥3.26.28॥<br>
ततःपावकसङ्काशैर्हेमवज्रविभूषितैः।<br>
जघानशेषंतेजस्वीतस्यसैन्यस्यसायकैः॥3.26.29॥<br>
तेरुक्मपुङ्खाविशिखाःसधूमाइवपावकाः।<br>
निजध्नुस्तानिरक्षांसिवज्राइवमहाद्रुमान्॥3.26.30॥<br>
रक्षसांतुशतंरामःशतेनैकेनकर्णिना।<br>
सहस्रंचसहस्रेणजघानरणमूर्धनि॥3.26.31॥<br>
तैर्भिन्नवर्माभरणाश्छिन्नभिन्नशरासनाः।<br>
निपेतुःशोणितादिग्धाधरण्यांरजनीचराः॥3.26.32॥<br>
तैर्मुक्तकेशैःसमरेपतितैःशोणितोक्षितैः।<br>
आस्तीर्णावसुधाकृत्स्नामहावेदिःकुशैरिव॥3.26.33॥<br>
क्षणेनतुमहाघोरंवनंनिहतराक्षसम्।<br>
बभूवनिरयप्रख्यंमांसशोणितकर्दमम्॥3.26.34॥<br>
चतुर्दशसहस्राणिरक्षसांभीमकर्मणाम्।<br>
हतान्येकेनरामेणमानुषेणपदातिना॥3.26.35॥<br>
तस्यसैन्यस्यसर्वस्यखरःशेषोमहारथः।<br>
राक्षसस्त्रिशिराश्चैवरामश्चरिपुसूदनः॥3.26.36॥<br>
शेषाहतामहासत्त्वाराक्षसारणमूर्धनि।<br>
घोरादुर्विषहाःसर्वेलक्ष्मणस्याग्रजेनते॥3.26.37॥<br>
ततस्तुतद्भीमबलंमहाहवेसमीक्ष्यरामेणहतंबलीयसा।<br>
रथेनरामंमहताखरस्तदासमाससादेन्द्रइवोद्यताशनिः॥3.26.38॥</div></div><script>ac.playbackRate=0.5+parseInt(slider.value)/200</script></body>
</html>