<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-029-Khara_Nribhartha_Sanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
खरंतुविरथंरामोगदापाणिमवस्थितम्।<br>
मृदुपूर्वंमहातेजाःपरुषंवाक्यमब्रवीत्॥3.29.1॥<br>
गजाश्वरथसम्बाधेबलेमहतितिष्ठता।<br>
कृतंसुदारुणंकर्मसर्वलोकजुगुप्सितम्॥3.29.2॥<br>
उद्वेजनीयोभूतानांनृशंसःपापकर्मकृत्।<br>
त्रयाणामपिलोकानामीश्वरोऽपिनतिष्ठति॥3.29.3॥<br>
कर्मलोकविरुद्धंतुकुर्वाणंक्षणदाचर।<br>
तीक्ष्णंसर्वजनोहन्तिसर्पंदुष्टमिवागतम्॥3.29.4॥<br>
लोभात्पापानिकुर्वाणःकामाद्वायोनबुध्यते।<br>
भ्रष्टःपश्यतितस्यान्तंब्राह्मणीकरकादिव॥3.29.5॥<br>
वसतोदण्डकारण्येतापसान्धर्मचारिणः।<br>
किन्नुहत्वामहाभागान्फलंप्राप्स्यसिराक्षस॥3.29.6॥<br>
नचिरंपापकर्माणःक्रूरालोकजुगुप्सिताः।<br>
ऐश्वर्यंप्राप्यतिष्ठन्तिशीर्णमूलाइवद्रुमाः॥3.29.7॥<br>
अवश्यंलभतेजन्तुःफलंपापस्यकर्मणः।<br>
घोरंपर्यागतेकालेद्रुमाःपुष्पमिवार्तवम्॥3.29.8॥<br>
नचिरात्प्राप्यतेलोकेपापानांकर्मणांफलम्।<br>
सविषाणामिवान्नानांभुक्तानांक्षणदाचर॥3.29.9॥<br>
पापमाचरतांघोरंलोकस्याप्रियमिच्छताम्।<br>
अहमासादितोराज्ञाप्राणान्हन्तुनिशाचर॥3.29.10॥<br>
अद्यहित्वांमयामुक्ताःशराःकाञ्चनभूषणाः।<br>
विदार्यनिपतिष्यन्तिवल्मीकमिवपन्नगाः॥3.29.11॥<br>
येत्वयादण्डकारण्येभक्षिताधर्मचारिणः।<br>
तानद्यनिहतःसङ्ख्येससैन्योऽनुगमिष्यसि॥3.29.12॥<br>
अद्यत्वांपतितंबाणैःपश्यन्तुपरमर्षयः।<br>
निरयस्थंविमानस्थायेत्वयाहिंसिताःपुरा॥3.29.13॥<br>
प्रहरत्वंयथाकामंकुरुयत्नंकुलाधम।<br>
अद्यतेपातयिष्यामिशिरस्तालफलंयथा॥3.29.14॥<br>
एवमुक्तस्तुरामेणक्रुद्धःसंरक्तलोचनः।<br>
प्रत्युवाचखरोरामंप्रहसन्क्रोधमूर्च्छितः॥3.29.15॥<br>
प्राकृतान्राक्षसान्हत्वायुद्धेदशरथात्मज।<br>
आत्मनाकथमात्मानमप्रशस्यंप्रशंससि॥3.29.16॥<br>
विक्रान्ताबलवन्तोवायेभवन्तिनरर्षभाः।<br>
कथयन्तिनतेकिञ्चित्तेजसास्वेनगर्विताः॥3.29.17॥<br>
प्राकृतास्त्वकृतात्मानोलोकेक्षत्त्रियपांसनाः।<br>
निरर्थकंविकत्थन्तेयथारामविकत्थसे॥3.29.18॥<br>
कुलंव्यपदिशन्वीरःसमरेकोऽभिधास्यति।<br>
मृत्युकालेहिसम्प्राप्तेस्वयमप्रस्तवेस्तवम्॥3.29.19॥<br>
सर्वथैवलघुत्वंतेकत्थनेनविदर्शितम्।<br>
सुवर्णप्रतिरूपेणतप्तेनेवकुशाग्निना॥3.29.20॥<br>
नतुमामिहतिष्ठन्तंपश्यसित्वंगदाधरम्।<br>
धराधरमिवाकम्प्यंपर्वतंधातुभिश्चितम्॥3.29.21॥<br>
पर्याप्तोऽहंगदापाणिर्हन्तुंप्राणान्रणेतव।<br>
त्रयाणामपिलोकानांपाशहस्तइवान्तकः॥3.29.22॥<br>
कामंबह्वपिवक्तव्यंत्वयिवक्ष्यामिनत्वहम्।<br>
अस्तंगच्छेद्धिसवितायुद्धविघ्नस्ततोभवेत्॥3.29.23॥<br>
चतुर्दशसहस्त्राणिराक्षसानांहतानिते।<br>
त्वद्विनाशात्करोम्येषतेषामश्रुप्रमार्जनम्॥3.29.24॥<br>
इत्युक्त्वापरमक्रुद्धस्तांगदांपरमाङ्गदः।<br>
खरश्चिक्षेपरामायप्रदीप्तामशनिंयथा॥3.29.25॥<br>
खरबाहुप्रमुक्तासाप्रदीप्तामहतीगदा।<br>
भस्मवृक्षांश्चगुल्मांश्चकृत्वागात्तत्समीपतः॥3.29.26॥<br>
तामापतन्तींज्वलितांमृत्युपाशोपमांगदाम्।<br>
अन्तरिक्षगतांरामश्चिच्छेदबहुधाशरैः॥3.29.27॥<br>
साविकीर्णाशरैर्भग्नापपातधरणीतले।<br>
गदामन्त्रौषधबलैर्व्यालीवविनिपातिता॥3.29.28॥</div></div><script>ac.playbackRate=0.5+parseInt(slider.value)/200</script></body>
</html>