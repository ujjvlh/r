<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-020-Chaturdhasha_Rakshasa_Samharaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
ततःशूर्पणखाघोराराघवाश्रममागता।<br>
रक्षसामाचचक्षेतौभ्रातरौसहसीतया॥3.20.1॥<br>
तेरामंपर्णशालायामुपविष्टंमहाबलम्।<br>
ददृशुःसीतयासार्धंवैदेह्यालक्ष्मणेनच॥3.20.2॥<br>
तान्दृष्ट्वाराघवःश्रीमानागतांतांचराक्षसीम्।<br>
अब्रवीद्भ्रातरंरामोलक्ष्मणंदीप्ततेजसम्॥3.20.3॥<br>
मुहुर्तंभवसौमित्रेसीतायाःप्रत्यनन्तरः।<br>
इमानस्यावधिष्यामिपदवीमागतानिह॥3.20.4॥<br>
वाक्यमेतत्ततःश्रुत्वरामस्यविदितात्मनः।<br>
तथेतिलक्ष्मणोवाक्यंरामस्यप्रत्यपूजयत्॥3.20.5॥<br>
राघवोऽपिमहञ्चापंचामीकरविभूषितम्।<br>
चकारसज्यंधर्मात्मातानिरक्षांसिचाब्रवीत्॥3.20.6॥<br>
पुत्रौदशरथस्यावांभ्रातरौरामलक्ष्मणौ।<br>
प्रविष्टौसीतयासार्धंदुश्चरंदण्डकावनम्॥3.20.7॥<br>
फलमूलाशनौदान्तौतापसौधर्मचारिणौ।<br>
वसन्तौदण्डकारण्येकिमर्थमुपहिंसथ॥3.20.8॥<br>
युष्मान्पापात्मकान्हन्तुंविप्रकारान्महाहवे।<br>
ऋषीणांतुनियोगेनप्राप्तोऽहंसशरायुधः॥3.20.9॥<br>
तिष्ठतैवात्रसन्तुष्टानोपावर्तितुमर्हथ।<br>
यदिप्राणैरिहार्थोवानिवर्तध्वंनिशाचराः॥3.20.10॥<br>
तस्यतद्वचनंश्रुत्वाराक्षसास्तेचतुर्दश।<br>
ऊचुर्वाचंसुसङ्क्रुद्धाब्रह्मघ्नाःशूलपाणयः॥3.20.11॥<br>
क्रोधमुत्पाद्यनोभर्तुःखरस्यसुमहात्मनः।<br>
त्वमेवहास्यसेप्राणानद्यास्माभिर्हतोयुधि॥3.20.12॥<br>
काहितेशक्तिरेकस्यबहूनांरणमूर्धनि।<br>
अस्माकमग्रतःस्थातुंकिंपुनर्योद्धुमाहव॥3.20.13॥<br>
एहिबाहुप्रयुक्तैर्नःपरिघैःशूलपट्टिशैः।<br>
प्राणांस्त्यक्षङसिवीर्यंचधनुश्चकरपीडितम्॥3.20.14॥<br>
[उद्यतायुधनिस्त्रिंशाराममेवाभिदुद्रुवुः।]चिक्षिपुस्तानिशूलानिराघवंप्रतिदुर्जयम्॥3.20.15॥<br>
तानिशूलानिकाकुत्स्थःसमस्तानिचतुर्दश।<br>
तावद्भिरेवचिच्छेदशरैःकाञ्चनभूषणैः॥3.20.16॥<br>
ततःपश्चान्महातेजानाराचान्सूर्यसन्निभान्।<br>
जग्राहपरमक्रुद्धश्चतुर्दशशिलाशितान्॥3.20.17॥<br>
गृहीत्वाधनुरायम्यलक्ष्यानुद्दिश्यराक्षसान्।<br>
मुमोचराघवोबाणान्वज्रानिवशतक्रतुः॥3.20.18॥<br>
तेभित्त्वारक्षसांवेगाद्वक्षांसिरुधिराप्लुताः।<br>
विनिष्पेतुस्तदाभूमौन्यमज्जन्ताशनिस्वनाः॥3.20.19॥<br>
तेभिन्नहृदयाभूमौछिन्नमूलाइवद्रुमाः।<br>
निपेतुःशोणितार्द्राङ्गाविकृताविगतासवः॥3.20.20॥<br>
तान्दृष्ट्वापतितान्भूमौराक्षसीक्रोधमूर्च्छिता।<br>
परित्रस्तापुनस्तत्रव्यसृजद्भैरवस्वनान्॥3.20.21॥<br>
[जगामतत्रसम्भ्रान्ताखरोयत्रमहाबलः।]उपगम्यखरंसातुकिञ्चित्संशुष्कशोणिता॥3.20.22॥<br>
पपातपुनरेवार्तासनिर्यासेवसल्लकी॥3.20.23॥<br>
[भूमौशयानादुःखार्तालब्धसञ्ज्ञाचिरात्पुनः।]सस्वरंमुमुचेबाष्पंविषण्णवदनातदा॥3.20.24॥<br>
निपातितान्दृश्यरणेतुराक्षसान्प्रधाविताशूर्पणखापुनस्ततः।<br>
वधंचतेषांनिखिलेनरक्षसांशशंससर्वंभगीनीखरस्यसा॥3.20.25॥</div></div><script>ac.playbackRate=0.5</script></body>
</html>