<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-017-Shoorpanakha_Aagamanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
कृताभिषेकोरामस्तुसीतासौमित्रिरेवच।<br>
तस्माद्गोदावरीतीरात्ततोजग्मुःस्वामाश्रमम्॥3.17.1॥<br>
आश्रमंतमुपागम्यराघवःसहलक्ष्मणः।<br>
कृत्वापौर्वह्णिकंकर्मपर्णशालामुपागमत्॥3.17.2॥<br>
उवाससुखितस्तत्रपूज्यमानोमहर्षिभिः।<br>
लक्ष्मणेनसहभ्रात्राचकारविविधाःकथाः॥3.17.3॥<br>
सरामःपर्णशालायामासीनःसहसीतया।<br>
विरराजमहाबाहुश्चित्रयाचन्द्रमाइव॥3.17.4॥<br>
तथासीनस्यरामस्यकथासंसक्तचेतसः।<br>
तंदेशंराक्षसीकाचिदाजगामयदृच्छाया॥3.17.5॥<br>
सातुशूर्मणखानामदशग्रीवस्यरक्षसः।<br>
भगिनीराममासाद्यददर्शत्रिदशोपमम्॥3.17.6॥<br>
सिंहोरस्कंमहाबाहुंपद्मपत्त्रनिभेक्षणम्।<br>
आजानुबाहुंदीप्तास्यमतीवप्रियदर्शनम्॥3.17.7॥<br>
गजविक्रान्तगमनंजटामण्डलधारिणम्।<br>
सुकुमारंमहासत्त्वंपार्थिवव्यञ्जनान्वितम्॥3.17.8॥<br>
राममिन्दीवरश्यामंकन्दर्पसदृशप्रभम्।<br>
बभूवेन्द्रोपमंदृष्टवाराक्षसीकाममोहिता॥3.17.9॥<br>
सुमुखंदुर्मुखीरामंवृत्तमध्यंमहोदरी।<br>
विशालाक्षंविरूपाक्षीसुकेशंताम्रमूर्धजा॥3.17.10॥<br>
प्रीतिरूपंविरूपासासुस्वरंभैरवस्वरा।<br>
तरुणंदारुणावृद्धादक्षिणंवामभाषिणी॥3.17.11॥<br>
न्यायवृत्तंसुदुर्वृत्ताप्रियमप्रियदर्शना।<br>
शरीरजसमाविष्टाराक्षसीवाक्यमब्रवीत्॥3.17.12॥<br>
आगतस्त्वमिमंदेशंकथंराक्षससेवितम्।<br>
किमागमनकृत्यंतेतत्त्वमाख्यातुमर्हसि॥3.17.13॥<br>
एवमुक्तस्तुराक्षस्याशूर्पनख्यापरन्तपः।<br>
ऋजुबुद्धितयासर्वमाख्यातुमुपचक्रमे॥3.17.14॥<br>
अनृतंनहिरामस्यकदाचिदपिसम्मतम्।<br>
विशेषेणाश्रमस्थस्यसमीपेस्त्रीजनस्यच॥3.17.15॥<br>
आसीद्दशरथोनामराजात्रिदशविक्रमः।<br>
तस्याहमग्रजःपुत्रोरामोनामजनैःश्रुतः॥3.17.16॥<br>
भ्राताऽयंलक्ष्मणोनामयमीयान्मामनुव्रतः॥3.17.17॥<br>
इयंभार्याचवैदेहीममसीतेतिविश्रुता।<br>
नियोगात्तुनरेन्द्रस्यपितुर्मातुश्चयन्त्रितः॥3.17.18॥<br>
घर्मार्थंधर्मकाङ्क्षीचवनंवस्तुमिहागतः।<br>
त्वांतुवेदितुमिच्छामिकथ्यतांकाऽसिकस्यवा॥3.17.19॥<br>
नहितावन्मनोज्ञाङ्गीराक्षसीप्रतिभासिमे।<br>
इहवाकिन्निमित्तंत्वमागताब्रूहितत्त्वतः॥3.17.20॥<br>
साऽब्रवीद्वचनंश्रुत्वाराक्षसीमदनार्दिता।<br>
श्रूयतांरामवक्ष्यामितत्त्वार्थंवचनंमम॥3.17.21॥<br>
अहंशूर्पणखानामराक्षसीकामरूपिणी।<br>
अरण्यंविचरामीदमेकासर्वभयङ्करा॥3.17.22॥<br>
रावणोनाममेभ्राताबलीयान्राक्षसेश्वरः।<br>
वीरोविश्रवसःपुत्रोयदितेश्रोत्रमागतः॥3.17.23॥<br>
प्रवृद्धनिद्रश्चसदाकुम्भकर्णोमहाबलः।<br>
विभीषणस्तुधर्मात्मानतुराक्षसचेष्टितः॥3.17.24॥<br>
तानहंसमतिक्रान्तारामत्वापूर्वदर्शनात्।<br>
समुपेतास्मिभावेनभर्तारंपुरुषोत्तमम्॥3.17.25॥<br>
अहंप्रभावमम्पन्नास्वच्छन्दबलगामिनी।<br>
चिरायभवमेभर्तासीतयाकिंकरिष्यसि॥3.17.26॥<br>
विकृताचविरूपाचनचेयंसदृशीतव।<br>
अहमेवानुरूपातेभार्यारूपेणपश्यमाम्॥3.17.27॥<br>
इमांविरूपामसतींकरालांनिर्णतोदरीम्।<br>
अनेनतेसहभ्रात्राभक्षयिष्यामिमानुषीम्॥3.17.28॥<br>
ततःपर्वतशृङ्गाणिवनानिविविधानिच।<br>
पश्यन्सहमयाकान्तदण्डकान्विचरिष्यसि॥3.17.29॥<br>
इत्येवमुक्तःकाकुत्स्थःप्रहस्यमदिरेक्षणाम्।<br>
इदंवचनमारेभेवक्तुंवाक्यविशारदः॥3.17.30॥</div></div><script>ac.playbackRate=0.5+parseInt(slider.value)/200</script></body>
</html>