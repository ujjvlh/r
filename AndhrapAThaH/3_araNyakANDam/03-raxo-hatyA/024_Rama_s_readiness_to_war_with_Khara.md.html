<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-024-Ramasya_Yudhdhodhyogaha.mp3" type="audio/mpeg"></audio><br>
<br>
आश्रमंप्रतियातेतुखरेखरपराक्रमे।<br>
तानेवोत्पातिकान्रामःसहभ्रात्राददर्शह॥3.24.1॥<br>
तानुत्पातान्महाघोरानुत्थितान्रोमहर्षणान्।<br>
प्रजानामहितान्दृष्ट्वावाक्यंलक्ष्मणमब्रवीत्॥3.24.2॥<br>
इमान्पश्यमहाबाहोसर्वभूतापहारिणः।<br>
समुत्थितान्महोत्पातान्संहर्तुंसर्वराक्षसान्॥3.24.3॥<br>
अमीरुधिरधारास्तुविसृजन्तःखरस्वनान्।<br>
व्योम्निमेघाविवर्तन्तेपरुषागर्दभारुणाः॥3.24.4॥<br>
सधूमाश्चशराःसर्वेममयुद्धाभिनन्दिनः।<br>
रुक्मपृष्ठानिचापानिविवेष्टन्तेचलक्ष्मण॥3.24.5॥<br>
यादृशाइहकूजन्तिपक्षिणोवनचारिणः।<br>
अग्रतोनोभयंप्राप्तंसंशयोजीवितस्यच॥3.24.6॥<br>
अयमाख्यानिमेबाहुःस्फुरमाणोमुहुर्मुहुः।<br>
सन्निकर्षेतुनःशूरजयंशत्रोःपराजयम्॥3.24.7॥<br>
सप्रभंचप्रसन्नंचतववक्त्रंहिलक्ष्यते।<br>
उद्यतानांहियुद्धार्थंयेषांभवतिलक्ष्मण॥3.24.8॥<br>
निष्प्रभंवदनंतेषांभवत्यायुःपरिक्षयः॥3.24.9॥<br>
रक्षसांनर्दतांघोरःश्रूयतेचमहाध्वनिः।<br>
आहतानांचभेरीणांराक्षसैःक्रूरकर्मभिः॥3.24.10॥<br>
आनागतविधानंतुकर्तव्यंशुभमिच्छता।<br>
आपदंशङ्कमानेनपुरुषेणविपश्चिता॥3.24.11॥<br>
तस्माद्गृहीत्वावैदेहींशरपाणिर्धनुर्धरः।<br>
गुहामाश्रयशैलस्यदुर्गांपादपसङ्कुलाम्॥3.24.12॥<br>
प्रतिकूलितुमिच्छामिनहिवाक्यमिदंत्वया।<br>
शापितोममपादाभ्यांगम्यतांवत्समाचिरम्॥3.24.13॥<br>
त्वंहिशूरश्चबलवान्हन्यांह्येतान्नसंशयः।<br>
स्वयंतुहन्तुमिच्छामिसर्वानेवनिशाचरान्॥3.24.14॥<br>
एवमुक्तस्तुरामेणलक्ष्मणःसहसीतया।<br>
शरानादायचापंचगुहांदुर्गांसमाश्रयत्॥3.24.15॥<br>
तस्मिन्प्रविष्टेतुगुहांलक्ष्मणेसहसीतया।<br>
हन्तनिर्युक्तमित्युक्त्वारामःकवचमाविशत्॥3.24.16॥<br>
सतेनाग्निनिकाशेनकवचेनविभूषितः।<br>
बभूवरामस्तिमिरेविधूमोऽग्निरिवोत्थितः॥3.24.17॥<br>
सचापमुद्यम्यमहच्छरानादायवीर्यवान्।<br>
बभूवावस्थितस्तत्रज्यास्वनैःपूरयन्दिशः॥3.24.18॥<br>
ततोदेवाःसगन्धर्वाःसिद्धाश्चसहचारणैः।<br>
समेयुश्चमहात्मानोयुद्धदर्शनकाङ्क्षिणः॥3.24.19॥<br>
ऋषयश्चमहात्मानोलोकेब्रह्मर्षिसत्तमाः।<br>
समेत्यचोचुःसहिताअन्योन्यंपुण्यकर्मणः॥3.24.20॥<br>
स्वस्तिगोब्राह्मणेभ्योऽस्तुलोकानांयेऽभिसङ्गताः।<br>
जयतांराघवोयुद्धेपौलस्त्यान्रजनीचरान्॥3.24.21॥<br>
चक्रहस्तोयथायुद्धेसर्वानसुरपुङ्गवान्।<br>
एवमुक्त्वापुनःप्रोचुरालोक्यचपरस्परम्॥3.24.22॥<br>
चतुर्दशसहस्त्राणिरक्षसांभीमकर्मणाम्।<br>
एकश्चरामोधर्मात्माकथंयुद्धंभविष्यति॥3.24.23॥<br>
इतिराजर्षयःसिद्धाःसगणाश्चद्विजर्षभाः।<br>
जातकौतूहलास्तस्थुर्विमानस्थाश्चदेवताः॥3.24.24॥<br>
आविष्टंतेजसारामंसङ्ग्रामशिरसिस्थितम्।<br>
दृष्ट्वासर्वाणिभूतानिभयाद्विव्यथिरेतदा॥3.24.25॥<br>
रूपमप्रतिमंतस्यरामस्याक्लिष्टकर्मणः।<br>
बभूवरूपंक्रुद्धस्यरुद्रस्येवपिनाकिनः॥3.24.26॥<br>
ततोगम्भीरनिर्ह्रादंघोरवर्मायुधध्वजम्।<br>
अनीकंयातुधानानांसमन्तात्प्रत्यदृश्यत॥3.24.27॥<br>
सिंहनादंविसृजतामन्योन्यमभिगर्जताम्।<br>
चापानिविस्फारयतांजृम्भतांचाप्यभीक्ष्णशः॥3.24.28॥<br>
विप्रघुष्टस्वनानांचदुन्दुभींश्चापिनिघ्नताम्।<br>
तेषांसुतुमुलःशब्दःपूरयामासतद्वनम्॥3.24.29॥<br>
तेनशब्देनवित्रस्ताःश्वापदावनचारिणः।<br>
दुद्रुवुर्यत्रनिःशब्दंपृष्ठतोनव्यलोकयन्॥3.24.30॥<br>
तत्त्वनीकंमहावेगंरामंसमुपसर्पत।<br>
धृतनानाप्रहरणंगम्भीरंसागरोपमम्॥3.24.31॥<br>
रामोऽपिचारयन्चक्षुःसर्वतोरणपण्डितः।<br>
ददर्शखरसैन्यंतद्युद्धाभिमुखमुत्थितम्॥3.24.32॥<br>
वितत्यचधनुर्भीमंतूण्योश्चोद्धृत्यसायकान्।<br>
क्रोधमाहारयत्तीव्रंवधार्थंसर्वरक्षसाम्॥3.24.33॥<br>
दुष्प्रेक्षःसोभवत्क्रुद्धोयुगान्ताग्निरिवज्वलन्।<br>
तंदृष्ट्वातेजसाविष्टंप्राद्रवन्वनदेवताः॥3.24.34॥<br>
तस्यक्रुद्धस्यरूपंतुरामस्यददृशेतदा।<br>
दक्षस्येवक्रतुंहन्तुमुद्यतस्यपिनाकिनः॥3.24.35॥<br>
आविष्टंतेजसारामंसङ्ग्रामशिरसिस्थितम्।<br>
दृष्ट्वासर्वाणिभूतानिभयार्तानिप्रदुद्रुवुः॥3.24.36॥<br>
तत्कार्मुकैराभरणैर्ध्वजैश्चतैर्वर्मभिश्चाग्निसमानवर्णैः।<br>
बभूवसैन्यंपिशिताशनानांसूर्योदयेनीलमिवाभ्रवृन्दम्॥3.24.37॥<script>ac.playbackRate=0.5</script>