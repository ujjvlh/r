<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-018-Shoorpanakha_Shasanam_.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततःशूर्पणखांरामःकामपाशावपाशिताम्।<br>
स्वच्छयाश्लक्ष्णयावाचास्मितपूर्वमथाब्रवीत्॥3.18.1॥<br>
कृतदारोऽस्मिभवतिभार्येयंदयितामम।<br>
त्वद्विधानांतुनारीणांसुदुःखाससपत्नता॥3.18.2॥<br>
अनुजस्त्वेषमेभ्राताशीलवान्प्रियदर्शनः।<br>
श्रीमानाकृतदारश्चलक्ष्मणोनामवीर्यवान्॥3.18.3॥<br>
अपूर्वीभार्ययाचार्थीतरुणःप्रियदर्शनः।<br>
अनुरूपश्चतेभर्तारूपस्यास्यभविष्यति॥3.18.4॥<br>
एनंभजविशालाक्षिभर्तारंभ्रातरंमम।<br>
असपत्नावरारोहेमेरुमर्कप्रभायथा॥3.18.5॥<br>
इतिरामेणसाप्रोक्ताराक्षसीकाममोहिता।<br>
विसृज्यरामंसहसाततोलक्ष्मणमब्रवीत्॥3.18.6॥<br>
अस्यरूपस्यतेयुक्ताभार्याहंवरवर्णिनी।<br>
मयासहसुखंसर्वान्दण्डकान्विचरिष्यसि॥3.18.7॥<br>
एवमुक्तस्तुसौमित्रीराक्षस्यावाक्यकोविदः।<br>
ततःशूर्पनखींस्मित्वालक्ष्मणोयुक्तमब्रवीत्॥3.18.8॥<br>
कथंदासस्यमेदासीभार्याभवितुमिच्छसि।<br>
सोऽहमार्येणपरवान्भ्रात्राकमलवर्णिनि॥3.18.9॥<br>
समृद्धार्थस्यसिद्धार्थामुदितामलवर्णिनी।<br>
आर्यस्यत्वंविशालाक्षिभार्याभवयवीयसी॥3.18.10॥<br>
एनांविरूपामसतींकरालांनिर्णतोदरीम्।<br>
भार्यांवृद्धांपरित्यज्यत्वामेवैषभजिष्यति॥3.18.11॥<br>
कोहिरूपमिदंश्रेष्ठंसन्त्यज्यवरवर्णिनि।<br>
मानुषीषुवरारोहेकुर्याद्भावंविचक्षणः॥3.18.12॥<br>
इतिसालक्ष्मणेनोक्ताकरालानिर्णतोदरी।<br>
मन्यतेतद्वचस्तथ्यंपरिहासाविचक्षणा॥3.18.13॥<br>
सारामंपर्णशालायामुपविष्टंपरन्तपम्।<br>
सीतयासहदुर्धर्षमब्रवीत्काममोहिता॥3.18.14॥<br>
एनांविरूपामसतींकरालांनिर्णतोदरीम्।<br>
वृद्धांभार्यामवष्टभ्यमांनत्वंबहुमन्यसे॥3.18.15॥<br>
अद्येमांभक्षयिष्यामिपश्यतस्तवमानुषीम्।<br>
त्वयासहचरिष्यामिनिस्सपत्नायथासुखम्॥3.18.16॥<br>
इत्युक्त्वामृगशावाक्षीमलातसदृशेक्षणा।<br>
अभ्यधावत्सुसङ्क्रुद्धामहोल्कारोहिणीमिव॥3.18.17॥<br>
तांमृत्युपाशप्रतिमामापतन्तींमहाबलः।<br>
निगृह्यरामःकुपितस्ततोलक्ष्मणमब्रवीत्॥3.18.18॥<br>
क्रूरैरनार्यैःसौमित्रेपरिहासःकथञ्चन।<br>
नकार्यःपश्यवैदेहींकथञ्चित्सौम्यजीवतीम्॥3.18.19॥<br>
इमांविरूपामसतीमतिमत्तांमहोदरीम्।<br>
राक्षसींपुरुषव्याघ्रविरूपयितुमर्हसि॥3.18.20॥<br>
इत्युक्तोलक्ष्मणस्तस्याःक्रुद्धोरामस्यपार्श्वतः।<br>
उद्धत्यखङ्गंचिच्छेदकर्णनासंमहाबलः॥3.18.21॥<br>
निकृत्तकर्णनासातुविस्वरंसाविनद्यच।<br>
यथागतंप्रदुद्रावघोराशूर्पणखावनम्॥3.18.22॥<br>
साविरूपामहाघोराराक्षसीशोणितोक्षिता।<br>
ननादविविधान्नादान्यथाप्रावृषितोयदः॥3.18.23॥<br>
साविक्षरन्तीरुधिरंबहुधाघोरदर्शना।<br>
प्रगृह्यबाहूगर्जन्तीप्रविवेशमहावनम्॥3.18.24॥<br>
ततस्तुसाराक्षससङ्घसंवृतंखरंजनस्थानगतंविरूपिता।<br>
उपेत्यतंभ्रातरमुग्रदर्शनंपपातभूमौगगनाद्यथाऽशनिः॥3.18.25॥<br>
ततःसभार्यंभयमोहमूर्च्छितासलक्ष्मणंराघवमागतंवनम्।<br>
विरूपणंचात्मनिशोणितोक्षिताशशंससर्वंभगिनीखरस्यसा॥3.18.26॥</div></div><script>ac.playbackRate=0.5+parseInt(slider.value)/200</script></body>
</html>