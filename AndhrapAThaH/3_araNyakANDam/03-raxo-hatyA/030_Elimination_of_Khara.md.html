<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-030-Kharasya_Vadhaha.mp3" type="audio/mpeg"></audio><br>
<br>
भित्त्वातुतांगदांबाणैराघवोधर्मवत्सलः।<br>
स्मयमानःखरंवाक्यंसंरब्धमिदमब्रवीत्॥3.30.1॥<br>
एतत्तेबलसर्वस्वंदर्शितंराक्षसाधम।<br>
शक्तिहीनतरोमत्तोवृथात्वमवगर्जसि॥3.30.2॥<br>
एषाबाणविनिर्भिन्नागदाभूमितलंगता।<br>
अभिधानप्रगल्भस्यतवप्रत्यरिघातिनी॥3.30.3॥<br>
यत्त्वयोक्तंविनष्टानामहमश्रुप्रमार्जनम्।<br>
राक्षसानांकरोमीतिमिथ्यातदपितेवचः॥3.30.4॥<br>
नीचस्यक्षुद्रशीलस्यमिथ्यावृत्तस्यरक्षसः।<br>
प्राणानपहरिष्यामिगरुत्मानमृतंयथा॥3.30.5॥<br>
अद्यतेछिन्नकण्ठस्यफेनबुद्बुदभूषितम्।<br>
विदारितस्यमद्बाणैर्महीपास्यतिशोणितम्॥3.30.6॥<br>
पांसुरूषितसर्वाङ्गःस्रस्तन्यस्तभुजद्वयः।<br>
स्वप्स्यसेगांसमालिङ्ग्यदुर्लभांप्रमदामिव॥3.30.7॥<br>
प्रवृद्धनिद्रेशयितेत्वयिराशक्षसपांसने।<br>
भविष्यन्त्यशरण्यानांशरण्यादण्डकाइमे॥3.30.8॥<br>
जनस्थानेहतस्थानेतवराक्षसमच्छरैः।<br>
निर्भयाविचरिष्यन्तिसर्वतोमुनयोवने॥3.30.9॥<br>
अद्यविप्रसरिष्यन्तिराक्षस्योहतबान्धवाः।<br>
बाष्पार्द्रवदनादीनाभयादन्यभयावहाः॥3.30.10॥<br>
अद्यशोकरसज्ञास्ताभविष्यन्तिनिरर्थकाः।<br>
अनुरूपकुलाःपत्न्योयासांत्वंपतिरीदृशः॥3.30.11॥<br>
नृशंसनीचक्षुद्रात्मन्नित्यंब्राह्मणकण्टक।<br>
यत्कृतेशङ्कितैरर्ग्नौमुनिभिःपात्यतेहविः॥3.30.12॥<br>
तमेवमभिसंरब्धंब्रुवाणंराघवंरणे।<br>
खरोनिर्भर्त्सयामासरोषात्खरतरस्वनः॥3.30.13॥<br>
दृढंखल्ववलिप्तोऽसिभयेष्वपिचनिर्भयः।<br>
वाच्यावाच्यंततोहित्वंमृत्युवश्योनबुद्ध्यसे॥3.30.14॥<br>
कालपाशपरिक्षिप्ताभवन्तिपुरुषाहिये।<br>
कार्याकार्यंनजानन्तितेनिरस्तषडिन्द्रियाः॥3.30.15॥<br>
सददर्शमहासालमविदूरेनिशाचरः।<br>
रणेप्रहरणस्यार्थेसर्वतोह्यवलोकयन्॥3.30.16॥<br>
सतमुत्पाटयामाससन्दश्यदशनच्छदम्।<br>
तंसमुत्क्षिप्यबाहुभ्यांविनद्यचमहाबलः॥3.30.17॥<br>
राममुद्दिश्यचिक्षेपहतस्त्वमितिचाब्रवीत्॥3.30.18॥<br>
तमापतन्तंबाणौघैश्छित्त्वारामःप्रतापवान्।<br>
रोषमाहारयत्तीव्रंनिहन्तुंसमरेखरम्॥3.30.19॥<br>
जातस्वेदस्ततोरामोरोषाद्रक्तान्तलोचनः।<br>
निर्बिभेदसहस्रेणबाणानांसमरेखरम्॥3.30.20॥<br>
तस्यबाणान्तराद्रक्तंबहुसुस्रावफेनिलम्।<br>
गिरेःप्रस्रवणस्येवतोयधारावरिस्रवः॥3.30.21॥<br>
विह्वलःसकृतोबाणैःखरोरामेणसंयुगे।<br>
मत्तोरुधिरगन्धेनतमेवाभ्यद्रवद्द्रुतम्॥3.30.22॥<br>
तमापतन्तंसंरब्धंकृतास्त्रोरुधिराप्लुतम्।<br>
अपासर्पत्प्रतिपदंकिञ्चित्त्वरितविक्रमः॥3.30.23॥<br>
ततःपावकसङ्काशंवधायसमरेशरम्।<br>
खरस्यरामोजग्राहब्रह्मदण्डमिवापरम्॥3.30.24॥<br>
सतंदत्तंमघवतासुरराजेनधीमता।<br>
सन्दधेचापिधर्मात्मामुमोचचखरंप्रति॥3.30.25॥<br>
सविमुक्तोमहाबाणोनिर्घातसमनिस्वनः।<br>
रामेणधनुरायम्यखरस्योरसिचापतत्॥3.30.26॥<br>
सपपातखऱोभूमौदह्यमानःशराग्निना।<br>
रुद्रेणेवविनिर्दग्धःश्वेतारण्येयथान्तकः॥3.30.27॥<br>
सवृत्रइववज्रेणफेनेननमुचिर्यथा।<br>
बलोवेन्द्राशनिहतोनिपपातहतःखरः॥3.30.28॥<br>
ततोराजर्षयःसर्वेसङ्गताःपरमर्षयः।<br>
सभाज्यमुदिताराममिदंवचनमब्रुवन्॥3.30.29॥<br>
एतदर्थंमहातेजामहेन्द्रःपाकशासनः।<br>
शरभङ्गाश्रमंपुण्यमाजगामपुरन्दरः॥3.30.30॥<br>
आनीतस्त्वमिमंदेशमुपायेनमहर्षिभिः।<br>
एषांवधार्थंक्रूराणांरक्षसांपापकर्मणाम्॥3.30.31॥<br>
तदिदंनःकृतंकार्यंत्वयादशरथात्मज।<br>
सुखंधर्मंचरिष्यन्तिदण्डकेषुमहर्षयः॥3.30.32॥<br>
दुन्दुभींश्चाभिनिघ्नन्तःपुष्पवर्षंसमन्ततः।<br>
रामस्योपरिसंहृष्टाववृषुर्विस्मितास्तदा॥3.30.33॥<br>
अर्धाधिकमुहूर्तेनरामेणनिशितैःशरैः।<br>
चतुर्दशसहस्राणिरक्षसांभीमकर्मणाम्॥3.30.34॥<br>
खरदूषणमुख्यानांनिहतानिमहाहवे।<br>
अहोबतमहत्कर्मरामस्यविदितात्मनः॥3.30.35॥<br>
अहोवीर्यमहोदाक्ष्यंविष्णोरिवहिदृश्यते।<br>
इत्येवमुक्त्वातेसर्वेययुर्देवायथागतम्॥3.30.36॥<br>
एतस्मिन्नन्तरेवीरोलक्ष्मणःसहसीतया।<br>
गिरिदुर्गाद्विनिष्क्रम्यसंविवेशाश्रमंसुखी॥3.30.37॥<br>
ततोरामस्तुविजयीपूज्यमानोमहर्षिभिः।<br>
प्रविवेशाश्रमंवीरोलक्ष्मणेनाभिपूजितः॥3.30.38॥<br>
तंदृष्ट्वाशत्रुहन्तारंमहर्षीणांसुखावहम्।<br>
बभूवहृष्टावैदेहीभर्तारंपरिषस्वजे॥3.30.39॥<br>
मुदापरमयायुक्तादृष्ट्वारक्षोगणान्हतान्।<br>
रामंचैवाव्यथंदृष्ट्वातुतोषजनकात्मजा॥3.30.40॥<br>
ततस्तुतंराक्षससङ्घमर्दनंसभाज्यमानंमुदितैर्महर्षिभिः।<br>
पुनःपरिष्वज्यशशिप्रभाननाबभूवहृष्टाजनकात्मजातदा॥3.30.41॥<script>ac.playbackRate=0.5</script>