<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-028-Rama_Khara_Yuddham.mp3" type="audio/mpeg"></audio><br>
<br>
निहतंदूषणंदृष्ट्वारणेत्रिशिरसासह।<br>
खरस्याप्यभवत्त्रासोदृष्ट्वारामस्यविक्रमम्॥3.28.1॥<br>
सदृष्ट्वाराक्षसंसैन्यमविषह्यंमहाबलः।<br>
हतमेकेनरामेणत्रिशिरोदूषणावपि॥3.28.2॥<br>
तद्बलंहतभूयिष्ठंविमनाःप्रेक्ष्यराक्षसः।<br>
आससादखरोरामंनमुचिर्वासवंयथा॥3.28.3॥<br>
विकृष्यबलवच्चापंनाराचान्रक्तभोजनान्।<br>
खरश्चिक्षेपरामायक्रुद्धानाशीविषानिव॥3.28.4॥<br>
ज्यांविधून्वन्सुबहुशःशिक्षयास्त्राणिदर्शयन्।<br>
चकारसमरेमार्गान्शरैरथगतःखरः॥3.28.5॥<br>
ससर्वाश्चदिशोबाणैःप्रदिशश्चमहारथः।<br>
पूरयामासतंदृष्ट्वारामोऽपिसुमहद्धनुः॥3.28.6॥<br>
ससायकैर्दुर्विषहैःसस्फुलिङ्गैरिवाग्निभिः।<br>
नभश्चकाराविवरंपर्जन्यइववृष्टिभिः॥3.28.7॥<br>
तद्बभूवशितैर्बाणैःखररामविसर्जितैः।<br>
पर्याकाशमनाकाशंसर्वतःशरसङ्कुलम्॥3.28.8॥<br>
शरजालावृतःसूर्योनतदास्मप्रकाशते।<br>
अन्योन्यवधसंरम्भादुभयोःसम्प्रयुद्ध्यतोः॥3.28.9॥<br>
ततोनालीकनाराचैस्तीक्ष्णाग्रैश्चविकर्णिभिः।<br>
आजघानखरोरामंतौत्रैरिवमहाद्विपम्॥3.28.10॥<br>
तंरथस्थंधनुष्पाणिंराक्षसंपर्यवस्थितम्।<br>
ददृशुःसर्वभूतानिपाशहस्तमिवान्तकम्॥3.28.11॥<br>
हन्तारंसर्वसैन्यस्यपौरुषेपर्यवस्थितम्।<br>
परिश्रान्तंमहासत्त्वंमेनेरामंखरस्तदा॥3.28.12॥<br>
तंसिंहमिवविक्रान्तंसिंहविक्रान्तगामिनम्।<br>
दृष्टवानोद्विजतेरामःसिंहःक्षुद्रमृगंयथा॥3.28.13॥<br>
ततःसूर्यनिकाशेनरथेनमहताखरः।<br>
आससादरणेरामंपतङ्गइवपावकम्॥3.28.14॥<br>
ततोऽस्यसशरंचापंमुष्टिदेशेमहात्मनः।<br>
खरश्चिच्छेदरामस्यदर्शयन्पाणिलाघवम्॥3.28.15॥<br>
सपुनस्त्वपरान्सप्तशरानादायवर्मणि।<br>
निजघानखरःक्रुद्धःशक्राशनिसमप्रभान्॥3.28.16॥<br>
ततस्तत्प्रहतंबाणैःखरमुक्तैःसुपर्वभिः।<br>
पपातकवचंभूमौरामस्यादित्यवर्चसः॥3.28.17॥<br>
ततःशरसहस्रेणराममप्रितमौजसम्।<br>
अर्दयित्वामहानादंननादसमरेखरः॥3.28.18॥<br>
सशरैरर्पितःक्रुद्धःसर्वगात्रेषुराघवः।<br>
रराजसमरेरामोविधूमोऽग्निरिवज्वलन्॥3.28.19॥<br>
ततोगम्भीरनिर्ह्रादंरामःशत्रुनिबर्हणः।<br>
चकारान्तायसरिपोःसज्यमन्यन्महद्धनुः॥3.28.20॥<br>
सुमहद्वैष्णवंयत्तदतिसृष्टंमहर्षिणा।<br>
वरंतद्धनुरुद्यम्यखरंसमभिधावत॥3.28.21॥<br>
ततःकनकपुङ्खैस्तुशरैःसन्नतपर्वभिः।<br>
बिभेदरामःसङ्क्रुद्धःखरस्यसमरेध्वजम्॥3.28.22॥<br>
सदर्शनीयोबहुधाविकीर्णःकाञ्चनध्वजः।<br>
जगामधरणींसूर्योदेवतानामिवाज्ञया॥3.28.23॥<br>
तंचतुर्भिःखरःक्रद्धोरामंगात्रेषुमार्गणैः।<br>
विव्याधयुधिमर्मज्ञोमातङ्गमिवतोमरैः॥3.28.24॥<br>
सरामोबहुभिर्बाणैःखरकार्मुकनिस्सृतैः।<br>
विद्धोरुधिरसिक्ताङ्गोबभूवरुषितोभृशम्॥3.28.25॥<br>
सधनुर्धन्विनांश्रेष्ठःप्रगृह्यपरमाहवे।<br>
मुमोचपरमेष्वासःषट्शरानभिलक्षितान्॥3.28.26॥<br>
शिरस्येकेनबाणेनद्वाभ्यांबाह्वोरथार्दयत्।<br>
त्रिभिश्चन्द्रार्धवक्त्रैश्चवक्ष्यस्यभिजघानह॥3.28.27॥<br>
ततःपश्चान्महातेजानाराचान्भास्करोपमान्।<br>
जिघांसूराक्षसंक्रुद्धस्त्रयोदशसमाददे॥3.28.28॥<br>
ततोऽस्ययुगमेकेनचतुर्भिश्चतुरोहयान्।<br>
षष्ठेनतुशिरःसङ्ख्येखरस्यरथसारथेः॥3.28.29॥<br>
त्रिभिस्त्रिवेणुंबलवान्द्वाभ्यामक्षंमहाबलः।<br>
द्वादशेनतुबाणेनखरस्यसशरंधनुः॥3.28.30॥<br>
छित्त्वावज्रनिकाशेनराघवःप्रहसन्निव।<br>
त्रयोदशेनेन्द्रसमोबिभेदसमरेखरम्॥3.28.31॥<br>
प्रभग्नधन्वाविरथोहताश्वोहतसारथिः।<br>
गदापाणिरवप्लुत्यतस्थौभूमौखरस्तदा॥3.28.32॥<br>
तत्कर्मरामस्यमहारथस्यसमेत्यदेवाश्चमहर्षयश्च।<br>
अपूजयन्प्राञ्जलयःप्रहृष्टास्तदाविमानाग्रगताःसमेताः॥3.28.33॥<script>ac.playbackRate=0.5</script>