<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-068-Rama_Jataayu_Samvadaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
रामःसम्प्रेक्ष्यतंगृध्रंभुविरौद्रेणपातितम्।<br>
सौमित्रिंमित्रसम्पन्नमिदंवचनमब्रवीत्॥3.68.1॥<br>
ममायंनूनमर्थेषुयतमानोविहङ्गमः।<br>
राक्षसेनहतःसङ्ख्येप्राणांस्त्यक्षतिदुस्त्यजान्॥3.68.2॥<br>
अयमस्यशरीरेऽस्मिन्प्राणोलक्ष्मणविद्यते।<br>
तथाहिस्वरहीनोऽयंविक्लवःसमुदीक्षते॥3.68.3॥<br>
जटायोयदिशक्नोषिवाक्यंव्याहरितुंपुनः।<br>
सीतामाख्याहिभद्रंतेवधमाख्याहिचात्मनः॥3.68.4॥<br>
किन्निमित्तोऽहरत्सीतांरावणस्तस्यकिंमया।<br>
अपराद्धंतुयंदृष्ट्वारावणेनहृताप्रिया॥3.68.5॥<br>
कथंतच्चन्द्रसङ्काशंमुखमासीन्मनोहरम्।<br>
सीतयाकानिचोक्तामितस्मिन्कालेद्विजोत्तम॥3.68.6॥<br>
कथंवीर्यःकथंरूपःकिङ्कर्मासचराक्षसः।<br>
क्वचास्यभवनंतातब्रूहिमेपरिपृच्छतः॥3.68.7॥<br>
तमुद्वीक्ष्याथदीनात्माविलपन्तमनन्तरम्।<br>
वाचाऽतिसन्नयारामंजटायुरिदमब्रवीत्॥3.68.8॥<br>
हृतासाराक्षसेन्द्रेणरावणेनविहायसा।<br>
मायामास्थायविपुलांवातदुर्दिनसङ्कुलाम्॥3.68.9॥<br>
परिश्रान्तस्यमेतातपक्षौछित्त्वासराक्षसः।<br>
सीतामादायवैहेहींप्रयातोदक्षिणांदिशम्॥3.68.10॥<br>
उपरुद्ध्यन्तिमेप्राणादष्टिर्भ्रमतिराघव।<br>
पश्यामिवृक्षान्सौवर्णानुशीरकृतमूर्धजान्॥3.68.11॥<br>
येनयातोमुहूर्तेनसीतामादायरावणः।<br>
विप्रनष्टंधनंक्षिप्रंतत्स्वामीप्रतिपद्यते॥3.68.12॥<br>
त्वत्प्रियांजानकींहृत्वारावणोराक्षसेश्वरः।<br>
झषवद्बडिशंगृह्यक्षिप्रमेवविनश्यति॥3.68.13॥<br>
नचत्वयाव्यथाकार्याजनकस्यसुतांप्रति।<br>
वैदेह्यारंस्यसेक्षिप्रंहत्वातंराक्षसंरणे॥3.68.14॥<br>
असम्मूढस्यगृध्रस्यरामंप्रत्यनुभाषतः।<br>
आस्यात्सुस्रावरुधिरंम्रियमाणस्यसामिषम्॥3.68.15॥<br>
पुत्रोविश्रवसःसाक्षात्भ्रातावैश्रवणस्यच।<br>
इत्युक्त्वादुर्लभान्प्राणान्मुमोचपतगेश्वरः॥3.68.16॥<br>
ब्रूहिब्रूहीतिरामस्यब्रुवाणस्यकृताञ्जलेः।<br>
त्यक्त्वाशरीरंगृध्रस्यजग्मुःप्राणाविहायसम्॥3.68.17॥<br>
सनिक्षिप्यशिरोभूमौप्रसार्यचरणौतदा।<br>
विक्षिप्यचशरीरंस्वंपपातधरणीतले॥3.68.18॥<br>
तंगृध्रंप्रेक्ष्यताम्राक्षंगतासुमचलोपमम्।<br>
रामःसुबहुभिर्दुःखैर्दीनःसौमित्रिमब्रवीत्॥3.68.19॥<br>
बहूनिरक्षसांवासेवर्षाणिवसतासुखम्।<br>
अनेनदण्डकारण्येविशीर्णमिहपक्षिणा॥3.68.20॥<br>
अनेकवार्षिकोयस्तुचिरकालसमुत्थितः।<br>
सोऽयमद्यहतःशेतेकालोहिदुरतिक्रमः॥3.68.21॥<br>
पश्यलक्ष्मणगृध्रोऽयमुपकारीहतश्चमे।<br>
सीतामभ्यवपन्नोवैरावणेनबलीयसा॥3.68.22॥<br>
गृध्रराज्यंपरित्यज्यपितृपैतामहंमहत्।<br>
ममहेतोरयंप्राणान्मुमोचपतगेश्वरः॥3.68.23॥<br>
सर्वत्रखलुदृश्यन्तेसाधवोधर्मचारिणः।<br>
शूराःशरण्याःसौमित्रेतिर्यग्योनिगतेष्वपि॥3.68.24॥<br>
सीताहरणजंदुःखंनमेसौम्यतथागतम्।<br>
यथाविनाशेगृध्रस्यमत्कृतेचपरन्तप॥3.68.25॥<br>
राजादशरथःश्रीमान्यथामममहायशाः।<br>
पूजनीयश्चमान्यश्चतथाऽयंपतगेश्वरः॥3.68.26॥<br>
सौमित्रेहरकाष्ठानिनिर्मथिष्यामिपावकम्।<br>
गृध्रराजंदिधक्षामिमत्कृतेनिधनंगतम्॥3.68.27॥<br>
नाथंपतगलोकस्यचितामारोप्यराघव।<br>
इमंधक्ष्यामिसौमित्रेहतंरौद्रेणरक्षसा॥3.68.28॥<br>
यागतिर्यज्ञशीलानामाहिताग्नेश्चयागतिः।<br>
अपरावर्तिनांयाचयाचभूमिप्रदायिनाम्॥3.68.29॥<br>
मयात्वंसमनुज्ञातोगच्छलोकाननुत्तमान्।<br>
गृध्रराजमहासत्त्वसंस्कृतश्चमयाव्रज॥3.68.30॥<br>
एवमुक्त्वाचितांदीप्तामारोप्यपतगेश्वरम्।<br>
ददाहरामोधर्मात्मास्वबन्धुमिवदुःखितः॥3.68.31॥<br>
रामोऽथसहसौमित्रिर्वनंगत्वासवीर्यवान्।<br>
स्थूलान्हत्वामहारोहीननुतस्तारतंद्विजम्॥3.68.32॥<br>
रोहिमांसानिचोत्कृत्यपेशीकृत्यमहायशाः।<br>
शकुनायददौरामोरम्येहरितशाद्वले॥3.68.33॥<br>
यत्तत्प्रेतस्यमर्त्यस्यकथयन्तिद्विजातयः।<br>
तत्स्वर्गगमनंतस्यपित्र्यंरामोजजापह॥3.68.34॥<br>
ततोगोदावरींगत्वानदींनरवरात्मजौ।<br>
उदकंचक्रतुस्तस्मैगृध्रराजायतावुभौ॥3.68.35॥<br>
शास्त्रदृष्टेनविधिनाजलेगृध्रायराघवौ।<br>
स्नात्वातौगृध्रराजायउदकंचक्रतुस्तदा॥3.68.36॥<br>
सगृध्रराजःकृतवान्यशस्करंसुदुष्करंकर्मरणेनिपातितः।<br>
महर्षिकल्पेनचसंस्कृतस्तदाजगामपुण्यांगतिमात्मनःशुभाम्॥3.68.37॥<br>
कृतोदकौतावपिपक्षिसत्तमेस्थिरांचबुद्धिंप्रणिधायजग्मतुः।<br>
प्रवेश्यसीताधिगमेततोमनोवनंसुरेन्द्राविवविष्णुवासवौ॥3.68.38॥</div></div><script>ac.playbackRate=0.5</script></body>
</html>