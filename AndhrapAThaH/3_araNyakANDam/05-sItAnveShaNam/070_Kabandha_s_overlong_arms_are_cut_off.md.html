<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-070-Kabandhena_Saha_Yudhdham.mp3" type="audio/mpeg"></audio><br>
<br>
तौतुतत्रस्थितौदृष्ट्वाभ्रातरौरामलक्ष्मणौ।<br>
बाहुपाशपरिक्षिप्तौकबन्धोवाक्यमब्रवीत्॥3.70.1॥<br>
तिष्ठतःकिन्नुमांदृष्ट्वाक्षुधार्तंक्षत्त्रियर्षभौ।<br>
आहारार्थंतुसन्दिष्टौदैवेनगतचेतसौ॥3.70.2॥<br>
तच्छ्रुत्वालक्ष्मणोवाक्यंप्राप्तकालंहितंतदा।<br>
उवाचार्तिंसमापन्नोविक्रमेकृतलक्षणः॥3.70.3॥<br>
त्वांचमांचपुरातूर्णमादत्तेराक्षसाधमः।<br>
तस्मादसिभ्यामस्याशुबाहूछिन्दावहैगुरू॥3.70.4॥<br>
भीषणोऽयंमहाकायोराक्षसोभुजविक्रमः।<br>
लोकंह्यतिजितंकृत्वाह्यावांहन्तुमिहेच्छति॥3.70.5॥<br>
निश्चेष्टानांवधोराजन्कुत्सितोजगतीपतेः।<br>
क्रतुमध्योपनीतानांपशूनामिवराघव॥3.70.6॥<br>
एतत्सञ्जल्पितंश्रुत्वातयोःक्रद्धस्तुराक्षसः।<br>
विदार्यास्यंतदारौद्रस्तौभक्षयितुमारभत्॥3.70.7॥<br>
ततस्तौदेशकालज्ञौखड्गाभ्यामेवराघवौ।<br>
अच्छिन्दतांसुसंहृष्टौबाहूतस्यांसदेशतः॥3.70.8॥<br>
दक्षिणोदक्षिणंबाहुमसक्तमसिनाततः।<br>
चिच्छेदरामोवेगेनसव्यंवीरस्तुलक्ष्मणः॥3.70.9॥<br>
सपपातमहाबाहुश्छिन्नबाहुर्महास्वनः।<br>
खंचगांचदिशश्चैवनादयन्जलदोयथा॥3.70.10॥<br>
सनिकृत्तौभूजौदृष्ट्वाशोणितौघपरिप्लुतः।<br>
दीनःपप्रच्छतौवीरौकौयुवामितिदानवः॥3.70.11॥<br>
इतितस्यब्रुवाणस्यलक्ष्मणःशुभलक्षणः।<br>
शशंसराघवंतस्यकबन्धस्यमहात्मनः॥3.70.12॥<br>
अयमिक्ष्वाकुदायादोरामोनामजनैःश्रुतः।<br>
अस्यैवावरजंविद्धिभ्रातरंमांचलक्ष्मणम्॥3.70.13॥<br>
अस्यदेवप्रभावस्यवसतोविजनेवने।<br>
रक्षसाऽपहृतापत्नीयामिच्छन्ताविहागतौ॥3.70.14॥<br>
त्वंतुकोवाकिमर्थंवाकबन्धसदृशोवने।<br>
आस्येनोरसिदीप्तेनभग्नजङ्घोविवेष्टसे॥3.70.15॥<br>
एवमुक्तःकबन्धस्तुलक्ष्मणेनोत्तरंवचः।<br>
उवाचपरमप्रीतस्तदिन्द्रवचनंस्मरन्॥3.70.16॥<br>
स्वागतंवांनरव्याघ्रौदिष्ट्यापश्यामिचाप्यहम्।<br>
दिष्ट्याचेमौनिकृत्तौमेयुवाभ्यांबाहुबन्धनौ॥3.70.17॥<br>
विरूपंयच्चमेरूपंप्राप्तंह्यविनयाद्यथा।<br>
तन्मेशृणुनरव्याघ्रतत्त्वतःशंसतस्तव॥3.70.18॥<script>ac.playbackRate=0.5</script>