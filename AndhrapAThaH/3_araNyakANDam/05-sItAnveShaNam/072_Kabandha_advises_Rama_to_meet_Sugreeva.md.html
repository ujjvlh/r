<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-072-Sitaa_Prapthyupaya_Kathanam.mp3" type="audio/mpeg"></audio><br>
<br>
एवमुक्तौतुतौवीरौकबन्धेननरेश्वरौ।<br>
गिरिप्रदरमासाद्यपावकंविससर्जतुः॥3.72.1॥<br>
लक्ष्मणस्तुमहोल्काभिर्ज्वलिताभिःसमन्ततः।<br>
चितामादीपयामाससाप्रजज्वालसर्वतः॥3.72.2॥<br>
तच्छरीरंकबन्धस्यघृतपिण्डोपमंमहत्।<br>
मेदसापच्यमानस्यमन्दंदहतिपावकः॥3.72.3॥<br>
सविधूयचितामाशुविधूमोऽग्निरिवोत्थितः।<br>
अरजेवाससीबिभ्रन्मालांदिव्यांमहाबलः॥3.72.4॥<br>
ततश्चितायावेगेनभास्वरोविमलाम्बरः।<br>
उत्पपाताशुसंहृष्टःसर्वप्रत्यङ्गभूषणः॥3.72.5॥<br>
विमानेभास्वरेतिष्ठन्हंसयुक्तेयशस्करे।<br>
प्रभयाचमहातेजादिशोदशविराजयन्॥3.72.6॥<br>
सोऽन्तरिक्षगतोरामंकबन्धोवाक्यमब्रवीत्।<br>
शृणुराघवतत्त्वेनयथासीतामवाप्स्यसि॥3.72.7॥<br>
रामषड्युक्तयोलोकेयाभिःसत्त्वंविमृश्यते॥3.72.8॥<br>
दशाभागगतोहीनस्त्वंहिरामसलक्ष्मणः।<br>
यत्कृतेव्यसनंप्राप्तंत्वयादारप्रधर्षणम्॥3.72.9॥<br>
तदवश्यंत्वयाकार्यःससुहृत्सुहृदांवर।<br>
अकृत्वाहिनतेसिद्धिमहंपश्यामिचिन्तयन्॥3.72.10॥<br>
श्रूयतांरामवक्ष्यामिसुग्रीवोनामवानरः।<br>
भ्रात्रानिरस्तःक्रुद्धेनवालिनाशक्रसूनुना॥3.72.11॥<br>
ऋश्यमूकेगिरिवरेपम्पापर्यन्तशोभिते।<br>
निवसत्यात्मवान्वीरश्चतुर्भिस्सहवानरैः॥3.72.12॥<br>
वानरेन्द्रोमहावीर्यस्तेजोवानमितप्रभः।<br>
सत्यसन्धोविनीतश्चधृतिमान्मतिमान्महान्॥3.72.13॥<br>
दक्षःप्रगल्भोद्युतिमान्महाबलपराक्रमः।<br>
भ्रात्राविवासितोरामराज्यहेतोर्महाबलः॥3.72.14॥<br>
सतेसहायोमित्रंचसीतायाःपरिमार्गणे।<br>
भविष्यतिहितेराममाचशोकेमनःकृथाः॥3.72.15॥<br>
भवितव्यंहियच्चापिनतच्छक्यमिहान्यथा।<br>
कर्तुमिक्ष्वाकुशार्दूलकालोहिदुरतिक्रमः॥3.72.16॥<br>
वयस्यंतंकुरुक्षिप्रमितोगत्वाद्यराघव।<br>
अद्रोहायसमागम्यदीप्यमानेविभावसौ॥3.72.17॥<br>
सचतेनावमन्तव्यःसुग्रीवोवानराधिपः।<br>
कृतज्ञःकामरूपीचसहायर्थीचवीर्यवान्॥3.72.18॥<br>
शक्तौह्यद्ययुवांकर्तुंकार्यंतस्यचिकीर्षितम्।<br>
कृतार्थोवाऽकृतार्थोवाकृत्यंतवकरिष्यति॥3.72.19॥<br>
सऋक्षरजसःपुत्रःपम्पामटतिशङ्कितः।<br>
भास्करस्यौरसःपुत्रोवालिनाकृतकिल्बिषः॥3.72.20॥<br>
सन्निधायायुधंक्षिप्रमृश्यमूकालयंकपिम्।<br>
कुरुराघवसत्येनवयस्यंवनचारिणम्॥3.72.21॥<br>
सहिस्थानानिसर्वाणिकार्त्स्न्येनकपिकुञ्जरः।<br>
नरमांसाशिनांलोकेनैपुण्यादधिगच्छति॥3.72.22॥<br>
नतस्याविदितंलोकेकिञ्चिदस्तिहिराघव।<br>
यावत्सूर्यःप्रतपतिसहस्रांशुररिन्दम॥3.72.23॥<br>
सनदीर्विपुलाञ्छैलान्गिरिदुर्गाणिकन्दरान्।<br>
अन्वीक्ष्यवानरैःसार्धंपत्नींतेऽधिगमिष्यति॥3.72.24॥<br>
वानरांश्चमहाकायान्प्रेषयिष्यतिराघव।<br>
दिशोविचेतुंतांसीतांत्वद्वियोगेनशोचतीम्॥3.72.25॥<br>
सज्ञास्यतिवरारोहांनिर्मलांरावणालये॥3.72.26॥<br>
समेरुशृङ्गाग्रगतामनिन्दितांप्रविश्यपातालतलेऽपिवाश्रिताम्।<br>
प्लवङ्गमानांप्रवरस्तवप्रियांनिहत्यरक्षांसिपुनःप्रदास्यति॥3.72.27॥<script>ac.playbackRate=0.5</script>