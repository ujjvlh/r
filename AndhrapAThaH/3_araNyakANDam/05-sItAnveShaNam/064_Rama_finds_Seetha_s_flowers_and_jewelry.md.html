<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-064-Rama_Santhapaha.mp3" type="audio/mpeg"></audio><br>
<br>
शीघ्रंलक्ष्मणजानीहिगत्वागोदावरींनदीम्।<br>
अपिगोदावरींसीतापद्मान्यानयितुंगता॥3.64.1॥<br>
एवमुक्तस्तुरामेणलक्ष्मणःपरवीरहा।<br>
नदींगोदावरींरम्यांजगामलघुविक्रमः॥3.64.2॥<br>
तांलक्ष्मणस्तीर्थवतींविचित्वाराममब्रवीत्॥3.64.3॥<br>
नैनांपश्यामितीर्थेषुक्रोशतोनशृणोतिमे॥3.64.4॥<br>
कंनुसादेशमापन्नावैदेहीक्लेशनाशिनी।<br>
नह्यहंवेदतंदेशंयत्रसाजनकात्मजा॥3.64.5॥<br>
लक्ष्मणस्यवचःश्रुत्वादीनःसन्तापमोहितः।<br>
रामःसमभिचक्रामस्वयंगोदावरींनदीम्॥3.64.6॥<br>
सतामुपस्थितोरामःक्वसीतेत्येवमब्रवीत्॥3.64.7॥<br>
भूतानिराक्षसेन्द्रेणवधार्हेणहृतामिति।<br>
नतांशशंसूरामायतथागोदावरीनदी॥3.64.8॥<br>
ततःप्रचोदिताभूतैःशंसास्मत्तांप्रियामिति।<br>
नतुसाभ्यवदत्सीतांपृष्टारामेणशोचता॥3.64.9॥<br>
रावणस्यचतद्रूपंकर्माणिचदुरात्मनः।<br>
ध्यात्वाभयात्तुवैदेहींसानदीनशशंसताम्॥3.64.10॥<br>
निराशस्तुतयानद्यासीतायादर्शनेकृतः।<br>
उवाचरामःसौमित्रिंसीतादर्शनकर्शितः॥3.64.11॥<br>
किन्नुलक्ष्मणवक्ष्यामिसमेत्यजनकंवचः।<br>
मातरंचैववैदेह्याविनातामहमप्रियम्॥3.64.12॥<br>
यामेराज्यविहीनस्यवनेवन्येनजीवतः।<br>
सर्वंव्यपनयेच्छोकंवैदेहीक्वनुसागता॥3.64.13॥<br>
ज्ञातिपक्षविहीनस्यराजपुत्रीमपश्यतः।<br>
मन्येदीर्घाभविष्यन्तिरात्रयोममजाग्रतः॥3.64.14॥<br>
मन्दाकिनींजनस्थानमिमंप्रस्रवणंगिरिम्।<br>
सर्वाण्यनुचरिष्यामियदिसीताहिदृश्यते॥3.64.15॥<br>
एतेमृगामहावीर्यामामीक्षन्तेमुहुर्मुहुः।<br>
वक्तुकामाइवहिमेइङ्गितान्युपलक्षये॥3.64.16॥<br>
तांस्तुदृष्ट्वानरव्याघ्रोराघवःप्रत्युवाचह।<br>
क्वसीतेतिनिरीक्षन्वैबाष्पसंरुद्धयादृशा॥3.64.17॥<br>
एवमुक्तानरेन्द्रेणतेमृगाःसहसोत्थिताः।<br>
दक्षिणाभिमुखाःसर्वेदर्शयन्तोनभःस्थलम्॥3.64.18॥<br>
मैथिलीह्रियमाणासादिशंयामन्वपद्यत।<br>
तेनमार्गेणधावन्तोनिरीक्षन्तेनराधिपम्॥3.64.19॥<br>
येनमार्गंचभूमिंचनिरीक्षन्तेस्मतेमृगाः।<br>
पुनश्चमार्गमिच्छन्तिलक्ष्मणेनोपलक्षिताः॥3.64.20॥<br>
तेषांवचनसर्वस्वंलक्षयामासचेङ्गितम्।<br>
उवाचलक्ष्मणोज्येष्ठंधीमान्भ्रातरमार्तवत्॥3.64.21॥<br>
क्वसीतेतित्वयापृष्टायथेमेसहसोत्थिताः।<br>
दर्शयन्तिक्षितिंचैवदक्षिणांचदिशंमृगाः॥3.64.22॥<br>
साधुगच्छावहैदेवदिशमेतांहिनैर्ऋतिम्।<br>
यदिस्यादागमःकश्चिदार्यावासाथलक्ष्यते॥3.64.23॥<br>
बाढमित्येवकाकुत्स्थःप्रस्थितोदक्षिणांदिशम्।<br>
लक्ष्मणानुगतःश्रीमान्वीक्षमाणोवसुन्धराम्॥3.64.24॥<br>
एवंसम्भाषमाणौतावन्योन्यंभ्रातरावुभौ।<br>
वसुन्धरायांपतितंपुष्पमार्गमपश्यताम्॥3.64.25॥<br>
तांपुष्पवृष्टिंपतितांदृष्ट्वारामोमहीतले।<br>
उवाचलक्ष्मणंवीरोदुःखितोदुःखितंवचः॥3.64.26॥<br>
अभिजानामिपुष्पाणितानीमानीहलक्ष्मण।<br>
पिनद्धानीहवैदेह्यामयादत्तानिकानने॥3.64.27॥<br>
मन्येसूर्यश्चवायुश्चमेदिनीचयशस्विनी।<br>
अभिरक्षन्तिपुष्पाणिप्रकुर्वन्तोममप्रियम्॥3.64.28॥<br>
एवमुक्त्वामहाबाहुंलक्ष्मणंपुरुषर्षभः।<br>
उवाचरामोधर्मात्मागिरिंप्रस्रवणाकुलम्॥3.64.29॥<br>
कच्चित्क्षितिभृतांनाथदृष्टासर्वाङ्गसुन्दरी।<br>
रामारम्येवनोद्देशेमयाविरहितात्वया॥3.64.30॥<br>
क्रुद्धोऽब्रवीद्गिरिंतत्रसिंहःक्षुद्रमृगंयथा॥3.64.31॥<br>
तांहेमवर्णांहेमाभांसीतांदर्शयपर्वत।<br>
यावत्सानूनिसर्वाणिनतेविध्वंसयाम्यहम्॥3.64.32॥<br>
एवमुक्तस्तुरामेणपर्वतोमैथिलींप्रति।<br>
शंसन्निवततःसीतांनादर्शयतराघवे॥3.64.33॥<br>
ततोदाशरथीरामउवाचचशिलोच्चयम्॥3.64.34॥<br>
ममबाणाग्निनिर्दग्धोभस्मीभूतोभविष्यसि।<br>
असेव्यःसन्ततंचैवनिस्तृणद्रुमपल्लवः॥3.64.35॥<br>
इमांवासरितंचाद्यशोषयिष्यामिलक्ष्मण।<br>
यदिनाख्यातिमेसीतामार्यांचन्द्रनिभाननाम्॥3.64.36॥<br>
एवंसरुषितोरामोदिधक्षन्निवचक्षुषा।<br>
ददर्शभूमौनिष्क्रान्तंराक्षसस्यपदंमहत्॥3.64.37॥<br>
त्रस्तायारामकाङ्क्षिण्याःप्रधावन्त्याइतस्ततः।<br>
राक्षसेनानुवृत्तायामैथिल्याश्चपदान्यथ॥3.64.38॥<br>
भग्नंधनुश्चतूणीचविकीर्णंबहुधारथम्।<br>
सम्भ्रान्तहृदयोरामःशशंसभ्रातरंप्रियम्॥3.64.39॥<br>
पश्यलक्ष्मणवैदेह्याःशीर्णाःकनकबिन्दवः।<br>
भूषणानांहिसौमित्रेमाल्यानिविविधानिच॥3.64.40॥<br>
तप्तबिन्दुनिकाशैश्चचित्रैःक्षतजबिन्दुभिः।<br>
आवृतंपश्यसौमित्रेसर्वतोधरणीतलम्॥3.64.41॥<br>
मन्येलक्ष्मणवैदेहीराक्षसैःकामरूपिभिः।<br>
भित्त्वाभित्त्वाविभक्तावाभक्षितावाभविष्यति॥3.64.42॥<br>
तस्यानिमित्तंवैहेह्याद्वयोर्विवदमानयोः।<br>
बभूवयुद्धंसौमित्रेघोरंराक्षसयोरिह॥3.64.43॥<br>
मुक्तामणिमयंचेदंतपनीयविभूषितम्।<br>
धरण्यांपतितंसौम्यकस्यभग्नंमहद्धनुः॥3.64.44॥<br>
तरुणादित्यसङ्काशंवैडूर्यगुलिकाचितम्।<br>
विशीर्णंपतितंभूमौकवचंकस्यकाञ्चनम्॥3.64.45॥<br>
छत्त्रंशतशलाकंचदिव्यमाल्योपशोभितम्।<br>
भग्नदण्डमिदंकस्यभूमौसम्यङ्निपातितम्॥3.64.46॥<br>
काञ्चनोरश्छदाश्चेमेपिशाचवदनाःखराः।<br>
भीमरूपामहाकायाःकस्यवानिहतारणे॥3.64.47॥<br>
दीप्तपावकसङ्काशोद्युतिमान्समरध्वजः।<br>
अपविद्धश्चभग्नश्चकस्यसाङ्ग्रामिकोरथः॥3.64.48॥<br>
रथाक्षमात्राविशिखास्तपनीयविभूषणाः।<br>
कस्येमेऽभिहताबाणाःप्रकीर्णाघोरकर्मणः॥3.64.49॥<br>
शरावरैशरैःपूर्णौविध्वस्तौपश्यलक्ष्मण।<br>
प्रतोदाभीषुहस्तोवैकस्यायंसारथिर्हतः॥3.64.50॥<br>
कस्येमौपुरुषव्याघ्रशयातेनिहतौयुधि।<br>
चामरग्राहिणौसौम्यसोष्णीषमणिकुण्डलौ॥3.64.51॥<br>
पदवीपुरुषस्यैषाव्यक्तंकस्यापिरक्षसः।<br>
वैरंशतगुणंपश्यममेदंजीवितान्तकम्॥3.64.52॥<br>
सुघोरहृदयैःसौम्यराक्षसैःकामरूपिभिः।<br>
हृतामृतावासीतासाभक्षितावातपस्विनी॥3.64.53॥<br>
नधर्मस्त्रायतेसीतांह्रियमाणांमहावने॥3.64.54॥<br>
भक्षितायांहिवैदेह्यांहृतायामपिलक्ष्मण।<br>
केहिलोकेऽप्रियंकर्तुंशक्ताःसौम्यममेश्वराः॥3.64.55॥<br>
कर्तारमपिलोकानांशूरंकरुणवेदिनम्।<br>
अज्ञानादवमन्येरन्सर्वभूतानिलक्ष्मण॥3.64.56॥<br>
मृदुंलोकहितेयुक्तंदान्तंकरुणवेदिनम्।<br>
निर्वीर्यइतिमन्यन्तेनूनंमांत्रिदशेश्वराः॥3.64.57॥<br>
मांप्राप्यहिगुणोदोषःसंवृत्तःपश्यलक्ष्मण।<br>
अद्यैवसर्वभूतानांरक्षसामभवायच॥3.64.58॥<br>
संहृत्यैवशशिज्योत्स्नांमहान्सूर्यइवोदितः।<br>
संहृत्यैवगुणान्सर्वान्ममतेजःप्रकाशते॥3.64.59॥<br>
नैवयक्षानगन्धर्वानपिशाचानराक्षसाः।<br>
किन्नरावामनुष्यावासुखंप्राप्स्यन्तिलक्ष्मण॥3.64.60॥<br>
ममास्त्रबाणसम्पूर्णमाकाशंपश्यलक्ष्मण।<br>
निस्सम्पातंकरिष्यामिह्यद्यत्रेलोक्यचारिणाम्॥3.64.61॥<br>
सन्निरुद्धग्रहणमावारितनिशाकरम्।<br>
विप्रनष्टानलमरुद्भास्करद्युतिसंवृतम्॥3.64.62॥<br>
ध्वस्तद्रुमलतागुल्मंविप्रणाशितसागरम्।<br>
त्रैलोक्यंतुकरिष्यामिसंयुक्तंकालधर्मणा॥3.64.63॥<br>
नतांकुशलिनींसीतांप्रदास्यन्तिममेश्वराः।<br>
अस्मिन्मुहूर्तेसौमित्रेममद्रक्ष्यन्तिविक्रमम्॥3.64.64॥<br>
नाकाशमुत्पतिष्यन्तिसर्वभूतानिलक्ष्मण।<br>
ममचापगुणोन्मुक्तैर्बाणजालैर्निरन्तरम्॥3.64.65॥<br>
अर्दितंममनाराचैर्ध्वस्तभ्रान्तमृगद्विजम्।<br>
समाकुलममर्यादंजगत्पश्याद्य(र्य)लक्ष्मण॥3.64.66॥<br>
आकर्णपूर्णैरिषुभिर्जीवलोकंदुरावरैः।<br>
करिष्येमैथिलीहेतोरपिशाचमराक्षसम्॥3.64.67॥<br>
ममरोषप्रयुक्तानांसायकानांबलंसुराः।<br>
द्रक्ष्यन्त्यद्यविमुक्तानामतिदूरातिगामिनाम्॥3.64.68॥<br>
नैवदेवानदैतेयानपिशाचानराक्षसाः।<br>
भविष्यन्तिममक्रोधात्त्रैलोक्येविप्रणाशिते॥3.64.69॥<br>
देवदानवयक्षाणांलोकायेरक्षसामपि।<br>
बहुधानभविष्यन्तिबाणौघैःशकलीकृताः॥3.64.70॥<br>
निर्मर्यादानिमाँल्लोकान्करिष्याम्यद्यसायकैः।<br>
हृतांमृतांवासौमित्रेनदास्यन्तिममेश्वराः॥3.64.71॥<br>
तथारूपांहिवैदेहींनदास्यन्तियदिप्रियाम्।<br>
नाशयामिजगत्सर्वंत्रैलोक्यंसचराचरम्॥3.64.72॥<br>
इत्युक्त्वारोषताम्राक्षोरामोनिष्पीड्यकार्मुकम्।<br>
शरमादायसन्दीप्तंघोरमाशीविषोपमम्॥3.64.73॥<br>
सन्धायधनुषिश्रीमान्रामःपरपुरञ्जयः।<br>
युगान्ताग्निरिवक्रुद्धइदंवचनमब्रवीत्॥3.64.74॥<br>
नित्यंनप्रतिहन्यन्तेसर्वभूतेषुलक्ष्मण।<br>
तथाहंक्रोधसंयुक्तोननिवार्योऽस्मिसर्वथा॥3.64.75॥<br>
पुरेवमेचारुदतीमनिन्दितांदिशन्तिसीतांयदिनाद्यमैथिलीम्।<br>
सदेवगन्धर्वमनुष्यपन्नगंजगत्सशैलंपरिवर्तयाम्यहम्॥3.64.76॥<script>ac.playbackRate=0.5</script>