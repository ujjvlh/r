<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-073-Sugreeva_Stana_Marga_Darshanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
निदर्शयित्वारामायसीतायाःप्रतिपादने।<br>
वाक्यमन्वर्थमर्थज्ञःकबन्धःपुनरब्रवीत्॥3.73.1॥<br>
एषरामशिवःपन्थायत्रैतेपुष्पिताद्रुमाः।<br>
प्रतीचींदिशमाश्रित्यप्रकाशन्तेमनोरमाः॥3.73.2॥<br>
जम्बूप्रियालपनसप्लक्षन्यग्रोधतिन्दुकाः।<br>
अश्वत्थाःकर्णिकाराश्चचूताश्चान्येचपादापाः॥3.73.3॥<br>
नीलाशोकाःकदम्बाश्चकरवीराश्चपुष्पिताः।<br>
अग्निमुख्याअशोकाश्चसुरक्ताःपारिभद्रकाः॥3.73.4॥<br>
तानारूह्याथवाभूमौपातयित्वाचतान्बलात्।<br>
फलान्यमृतकल्पानिभक्षयन्तौगमिष्यथः॥3.73.5॥<br>
तदतिक्रम्यकाकुत्स्थवनंपुष्पितपादपम्।<br>
नन्दनप्रतिमंचान्यत्कुरवोह्युत्तराइव॥3.73.6॥<br>
सर्वकामफलावृक्षाःपादपास्तुमधुस्रवाः।<br>
सर्वेचऋतवस्तत्रवनेचैत्ररथेयथा॥3.73.7॥<br>
फलभारानतास्तत्रमहाविटपधारिणः।<br>
शोभन्तेसर्वतस्तत्रमेघपर्वतसन्निभाः॥3.73.8॥<br>
तानारुह्याथवाभूमौपातयित्वायथासुखम्।<br>
फलान्यमृतकल्पानिलक्ष्मणस्तेप्रदास्यति॥3.73.9॥<br>
चङ्क्रमन्तौवरान्देशान्शैलाच्छैलंवनाद्वनम्।<br>
ततःपुष्करिणींवीरौपम्पांनामगमिष्यथः॥3.73.10॥<br>
अशर्करामविभ्रंशांसमतीर्थामशैवलाम्।<br>
रामस़ञ्चातवालूकांकमलोत्पलशालिनीम्॥3.73.11॥<br>
तत्रहंसाःप्लवाःक्रौञ्चाःकुरराश्चैवराघव।<br>
वल्गुस्वनानिकूजन्तिपम्पासलिलगोचराः॥3.73.12॥<br>
नोद्विजन्तेनरान्दृष्ट्वावधस्याकोविदाःशुभाः।<br>
घृतपिण्डोपमान्स्थूलांस्तान्द्विजान्भक्षयिश्यथः॥3.73.13॥<br>
रोहितान्वक्रतुण्डांश्चनडमीनांश्चराघव।<br>
पम्पायामिषुभिर्मत्स्यांस्तत्ररामवरान्हतान्॥3.73.14॥<br>
निस्त्वक्पक्षानयस्तप्तानकृशानेककण्टकान्।<br>
तवभक्त्यासमायुक्तोलक्ष्मणःसम्प्रदास्यति॥3.73.15॥<br>
भृशंतेखादतोमत्स्यान्पम्पायाःपुष्पसञ्चये।<br>
पद्मगन्धिशिवंवारिसुखशीतमनामयम्॥3.73.16॥<br>
उद्धृत्यसतताक्लिष्टंरौप्यस्फाटिकसन्निभम्।<br>
असौपुष्करपर्णेनलक्ष्मणःपाययिष्यति॥3.73.17॥<br>
स्थूलान्गिरिगुहाशय्यान्वराहान्वनचारिणः।<br>
अपांलोभादुपावृत्तान्वृषभानिवनर्दतः॥3.73.18॥<br>
रूपान्वितांश्चपम्पायांद्रक्ष्यसित्वंनरोत्तम॥3.73.19॥<br>
सायाह्नेविचरन्रामविटपीन्माल्यधारिणः।<br>
शीतोदकंचपम्पायादृष्ट्वाशोकंविहास्यसि॥3.73.20॥<br>
सुमनोभिश्चितांस्तत्रतिलकान्नक्तमालकान्।<br>
उत्पलानिचफुल्लानिपङ्कजानिचराघव॥3.73.21॥<br>
नतानिकश्चिन्माल्यानितत्रारोपयितानरः।<br>
नचवैम्लानतांयान्तिनचशीर्यन्तिराघव॥3.73.22॥<br>
मतङ्गशिष्यास्तत्रासन्नृषयःसुसमाहिताः।<br>
तेषांभाराभितप्तानांवन्यमाहरतांगुरोः॥3.73.23॥<br>
तानिजातानिमाल्यानिमुनीनांतपसातदा।<br>
स्वेदबिन्दुसमुत्थानिनविनश्यन्तिराघव॥3.73.24॥<br>
तेषामद्यापितत्रैवदृश्यतेपरिचारिणी।<br>
श्रमणीशबरीनामकाकुत्स्थचिरजीविनी॥3.73.25॥<br>
त्वांतुधर्मेस्थितानित्यंसर्वभूतनमस्कृतम्।<br>
दृष्ट्वादेवोपमंरामस्वर्गलोकंगमिष्यति॥3.73.26॥<br>
ततस्तद्रामपम्पायास्तीरमाश्रित्यपश्चिमम्।<br>
आश्रमस्थानमतुलंगुह्यंकाकुत्स्थपश्यसि॥3.73.27॥<br>
नतत्राक्रमितुंनागाःशक्नुवन्तितमाश्रमम्।<br>
विविधास्तत्रवैनागावनेतस्मिंश्चपर्वते॥3.73.28॥<br>
ऋषेस्तस्यमतङ्गस्यविधानात्तच्चकाननम्।<br>
मतङ्गवनमित्येवविश्रुतंरघुनन्दन॥3.73.29॥<br>
तस्मिन्नन्दनसङ्काशेदेवारण्योपमेवने।<br>
नानाविहगसङ्कीर्णेरंस्यसेरामनिर्वृतः॥3.73.30॥<br>
सुदुःखारोहणोनामशिशुनागाभिरक्षितः।<br>
उदारोब्रह्मणाचैवपूर्वकालेविनिर्मितः॥3.73.31॥<br>
शयानःपुरुषोरामतस्यशैलस्यमूर्धनि।<br>
यत्स्वप्नेलभतेवित्तंतत्प्रबुद्धोऽधिगच्छति॥3.73.32॥<br>
नत्वेनंविषमाचारःपापकर्माधिरोहति॥3.73.33॥<br>
यस्तुतंविषमाचारःपापकर्माधिरोहति।<br>
तत्रैवप्रहरन्त्येनंसुप्तमादायराक्षसाः॥3.73.34॥<br>
तत्रापिशिशुनागानामाक्रन्दःश्रूयतेमहान्।<br>
क्रीडतांरामपम्पायांमतङ्गारण्यवासिनाम्॥3.73.35॥<br>
सिक्तारुधिरधाराभिःसंहृत्यपरमद्विपाः।<br>
प्रचरन्तिपृथक्कीर्णामेघवर्णास्तरस्विनः॥3.73.36॥<br>
[अत्यन्तसुखसंस्पर्शंसर्वगन्धसमन्वितम्॥]निर्वृताःसंविगाहन्तेवनानिवनगोचराः॥3.73.37॥<br>
ऋक्षांश्चद्वीपिनश्चैवनीलकोमलकप्रभान्।<br>
रुरूनपेतापजयान्दृष्ट्वाशोकंजहिष्यसि॥3.73.38॥<br>
रामतस्यतुशैलस्यमहतीशोभतेगुहा।<br>
शिलापिधानाकाकुत्स्थदुःखंचास्याःप्रवेशनम्॥3.73.39॥<br>
तस्यागुहायाःप्राग्द्वारेमहान्शीतोदकोह्रदः।<br>
फलमूलान्वितोरम्योनानामृगसमावृत्तः॥3.73.40॥<br>
तस्यांवसतिसुग्रीवश्चतुर्भिःसहवानरैः।<br>
कदाचिच्छिखरेतस्यपर्वतस्यावतिष्ठते॥3.73.41॥<br>
कबन्धस्त्वनुशास्यैवंतावुभौरामलक्ष्मणौ।<br>
स्रग्वीभास्करवर्णाभःखेव्यरोचतवीर्यवान्॥3.73.42॥<br>
तंतुखस्थंमहाभागंकबन्धंरामलक्ष्मणौ।<br>
प्रस्थितौत्वंव्रजस्वेतिवाक्यमूचतुरन्तिके॥3.73.43॥<br>
गम्यतांकार्यसिद्ध्यर्थमितितावब्रवीत्सच।<br>
सुप्रीतौतावनुज्ञाप्यकबन्धःप्रस्थितस्तदा॥3.73.44॥<br>
सतत्कबन्धःप्रतिपद्यरूपंवृतःश्रियाभास्करतुल्यदेहः।<br>
निदर्शयन्राममवेक्ष्यखस्थंसख्यंकुरुष्वेतितदाभ्युवाच॥3.73.45॥</div></div><script>ac.playbackRate=0.5</script></body>
</html>