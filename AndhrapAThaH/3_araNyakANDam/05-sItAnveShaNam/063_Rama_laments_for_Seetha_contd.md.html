<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-063-Lakshmanena_Rama_Samthvanam.mp3" type="audio/mpeg"></audio><br>
<br>
सराजपुत्रःप्रिययाविहीनःकामेनशोकेनचपीड्यमानः।<br>
विषादयन्भ्रातरमार्तरूपोभूयोविषादंप्रविवेषतीव्रम्॥3.63.1॥<br>
सलक्ष्मणंशोकवशाभिपन्नंशोकेनिमग्रोविपुलेतुरामः।<br>
उवाचवाक्यंव्यसनानुरूपमुष्णंविनिःश्वस्यरुदन्सशोकम्॥3.63.2॥<br>
नमद्विधोदुष्कृतकर्मकारीमन्येद्वितीयोऽस्तिवसुन्धरायाम्।<br>
शोकेनशोकोहिपरम्परायामामेतिभिन्दन्हृदयंमनश्च॥3.63.3॥<br>
पूर्वंमयानूनमभीप्सितानिपापानिकर्माण्यसकृत्कृतानि।<br>
तत्रायमद्यापतितोविपाकोदुःखेनदुःखंयदहंविशामि॥3.63.4॥<br>
राज्यप्रणाशःस्वजनैर्वियोगःपितुर्विनाशोजननीवियोगः।<br>
सर्वाणिमेलक्ष्मणशोकवेगमापूरयन्तिप्रविचिन्तितानि॥3.63.5॥<br>
सर्वंतुदुःखंममलक्ष्मणेदंशान्तंशरीरेवनमेत्यशून्यम्।<br>
सीतावियोगात्पुनरप्युदीर्णंकाष्ठैरिवाग्निःसहसाप्रदीप्तः॥3.63.6॥<br>
सानूनमार्याममराक्षसेनबलाद्धृताखंसमुपेत्यभीरुः।<br>
अपस्वरंसस्वरविप्रलापाभयेनविक्रन्दितवत्यभीक्ष्णम्॥3.63.7॥<br>
तौलोहितस्यप्रियदर्शनस्यसदोचितावुत्तमचन्दनस्य।<br>
वृत्तौस्तनौशोणितपङ्कदिग्धौनूनंप्रियायाममनाभिभातः॥3.63.8॥<br>
तच्छ्लक्ष्णसुव्यक्तमृदुप्रलापंतस्यामुखंकुञ्चितकेशभारम्।<br>
रक्षोवशंनूनमुपागतायानभ्राजतेराहुमुखेयथेन्दुः॥3.63.9॥<br>
तांहारपाशस्यसदोचितायाग्रीवांप्रियायाममसुव्रतायाः।<br>
रक्षांसिनूनंपरिपीतवन्तिविभिद्यशून्येरुधिराशनानि॥3.63.10॥<br>
मयाविहीनाविजनेवनेयारक्षोभिराहृत्यविकृष्यमाणा।<br>
नूनंविनादंकुररीवदीनासामुक्तवत्यायतकान्तनेत्रा॥3.63.11॥<br>
अस्मिन्मयासार्धमुदारशीलाशिलातलेपूर्वमुपोपविष्टा।<br>
कान्तस्मितालक्ष्मणजातहासात्वामाहसीताबहुवाक्यजातम्॥3.63.12॥<br>
गोदावरीयंसरितांवरिष्ठाप्रियाप्रियायाममनित्यकालम्।<br>
अप्यत्रगच्छेदितिचिन्तयामिनैकाकिनीयतिहिसाकदाचित्॥3.63.13॥<br>
पद्माननापद्मविशालनेत्रापद्मानिवानेतुमभिप्रयाता।<br>
तदप्ययुक्तंनहिसाकदाचिन्मयाविनागच्छतिपङ्कजानि॥3.63.14॥<br>
कामंत्विदंपुष्पितवृक्षषण्डंनानाविधैःपक्षिगणैरुपेतम्।<br>
वनंप्रयातानुतदप्ययुक्तमेकाकिनीसातिबिभेतिभीरुः॥3.63.15॥<br>
आदित्यभोलोककृताकृतज्ञलोकस्यसत्यानृतकर्मसाक्षिन्।<br>
ममप्रियासाक्वगताहृतावाशंसस्वमेशोकवशस्यनित्यम्॥3.63.16॥<br>
लोकेषुसर्वेषुचनास्तिकिञ्चिद्यत्तेननित्यंविदितंभवेत्तत्।<br>
शंसस्ववायोकुलशालिनींतांहृतामृतावापथिवर्ततेवा॥3.63.17॥<br>
इतीवतंशोकविधेयदेहंरामंविसञ्ज्ञंविलपन्तमेवम्।<br>
उवाचसौमित्रिरदीनसत्त्वोन्यायेस्थितःकालयुतंचवाक्यम्॥3.63.18॥<br>
शोकंविमुञ्चार्यधृतिंभजस्वसोत्साहताचास्तुविमार्गणेऽस्याः।<br>
उत्साहवन्तोहिनरानलोकेसीदन्तिकर्मस्वतिदुष्करेषु॥3.63.19॥<br>
इतीवसौमित्रिमुदग्रपौरुषंब्रुवन्तमार्तोरघुवंशवर्धनः।<br>
नचिन्तयामासधृतिंविमुक्तवान्पुनश्चदुःखंमहदभ्युपागमत्॥3.63.20॥<script>ac.playbackRate=0.5</script>