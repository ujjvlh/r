<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-069-Ayomukyhaha_Karnaadi_Chchedaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
कृत्वैवमुदकंतस्मैप्रस्थितौरामलक्ष्मणौ।<br>
अवेक्षन्तौवनेसीतांपश्चिमांजग्मतुर्दिशम्॥3.69.1॥<br>
तौदिशंदक्षिणांगत्वाशरचापासिधारिणौ।<br>
अविप्रहतमैक्ष्वाकौपन्थानंप्रतिपेदतुः॥3.69.2॥<br>
गुल्मैर्वृक्षैश्चबहुभिर्लताभिश्चप्रवेष्टितम्।<br>
आवृतंसर्वतोदुर्गंगहनंघोरदर्शनम्॥3.69.3॥<br>
व्यतिक्रम्यतुवेगेनव्यालसिंहनिषेवितम्।<br>
सुभीमंतन्महारण्यंव्यतियातौमहाबलौ॥3.69.4॥<br>
ततःपरंजनस्थानात्त्रिक्रोशंगम्यराघवौ।<br>
क्रौञ्चारण्यंविविशतुर्गहनंतौमहौजसौ॥3.69.5॥<br>
नानामेघघनप्रख्यंप्रहृष्टमिवसर्वतः।<br>
नानापक्षिगणैर्जुष्टंनानाव्यालमृगैर्युतम्॥3.69.6॥<br>
दिदृक्षमाणौवैहेहींतद्वनंतौविचिक्यतुः।<br>
तत्रतत्रावतिष्ठन्तौसीताहरणकर्शितौ॥3.69.7॥<br>
ततःपूर्वेणतौगत्वात्रिक्रोशंभ्रातरौतदा।<br>
क्रोञ्चारण्यमतिक्रम्यमतङ्गाश्रममन्तरे॥3.69.8॥<br>
दृष्ट्वातुतद्वनंघोरंबहुभीममृगद्विजम्।<br>
नानासत्त्वसमाकीर्णंसर्वंगहनपादपम्॥3.69.9॥<br>
ददृशातेतुतौतत्रदरींदशरथत्मजौ।<br>
पातालसमगम्भीरांतमसानित्यसंवृताम्॥3.69.10॥<br>
आसाद्यतौनरव्याघ्रौदर्यास्तस्याविदूरतः।<br>
ददृशातेमहारूपांराक्षसींविकृताननाम्॥3.69.11॥<br>
भयदामल्पसत्त्वानांबीभत्सांसौद्रदर्शनाम्।<br>
लम्बोदरींतीक्ष्णदंष्ट्रांकरालांपरुषत्वचम्॥3.69.12॥<br>
भक्षयन्तींमृगान्भीमान्विकटांमुक्तमूर्धजाम्।<br>
प्रैक्षेतांतौततस्तत्रभ्रातरौरामलक्ष्मणौ॥3.69.13॥<br>
सासमासाद्यतौवीरौव्रजन्तंभ्रातुरग्रतः।<br>
एहिरंस्यावहेत्युक्त्वासमालम्बतलक्ष्मणम्॥3.69.14॥<br>
उवाचचैनंवचनंसौमित्रिमुपगुह्यसा॥3.69.15॥<br>
नाथपर्वतकूटेषुनदीनांपुलिनेषुच।<br>
आयुःशेषमिमंवीरत्वंमयासहरंस्यसे॥3.69.16॥<br>
एवमुक्तस्तुकुपितःखड्गमुद्धृत्यलक्ष्मणः।<br>
कर्णनासौस्तनौचास्यानिचकर्तारिसूदनः॥3.69.17॥<br>
कर्णनासेनिकृत्तेतुविस्वरंसाविनद्यच।<br>
यथागतंप्रदुद्रावराक्षसीभीमदर्शना॥3.69.18॥<br>
तस्यांगतायांगहनंविशन्तौवनमोजसा।<br>
आसेदतुरमित्रघ्नौभ्रातरौरामलक्ष्मणौ॥3.69.19॥<br>
लक्ष्मणस्तुमहातेजाःसत्त्ववाञ्छीलवाञ्छुचिः।<br>
अब्रवीत्प्राञ्जलिर्वाक्यंभ्रातरंदीप्ततेजसम्॥3.69.20॥<br>
स्पन्दतेमेदृढंबाहुरुद्विग्नमिवमेमनः।<br>
प्रायशश्चाप्यनिष्टानिनिमित्तान्युपलक्षये॥3.69.21॥<br>
तस्मात्सज्जीभवार्यत्वंकुरुष्ववचनंहितम्।<br>
ममैवहिनिमित्तानिसद्यःशंसन्तिसम्भ्रमम्॥3.69.22॥<br>
एषवञ्चुलकोनामपक्षीपरमदारुणः।<br>
आवयोर्विजयंयुद्धेशंसन्निवविनर्दति॥3.69.23॥<br>
तयोरन्वेषतोरेवंसर्वंतद्वनमोजसा।<br>
सञ्जज्ञेविपुलःशब्दःप्रभञ्जन्निवतद्वनम्॥3.69.24॥<br>
संवेष्टितमिवात्यर्थंगगनंमातरिश्वना।<br>
वनस्यतस्यशब्दोभूद्दिवमापूरयन्निव॥3.69.25॥<br>
तंशब्दंकाङ्क्षमाणस्तुरामःकक्षेसहानुजः।<br>
ददर्शसुमहाकायंराक्षसंविपुलोरसम्॥3.69.26॥<br>
आसेदतुस्ततस्तत्रतावुभौप्रमुखेस्थितम्।<br>
विवृद्धमशिरोग्रीवंकबन्धमुदरेमुखम्॥3.69.27॥<br>
रोमभिर्निचितैस्तीक्ष्णैर्महागिरिमिवोच्छ्रितम्।<br>
नीलमेघनिभंरौद्रंमेघस्तनितनिःस्वनम्॥3.69.28॥<br>
अग्निज्वालानिकाशेनललाटस्थेनदीप्यता।<br>
महापक्ष्मेणपिङ्गेनविपुलेनायतेनच॥3.69.29॥<br>
एकेनोरसिघोरेणनयनेनाशुदर्शिना।<br>
महादंष्ट्रोपपन्नंतंलेलिहानंमहामुखम्॥3.69.30॥<br>
भक्षयन्तंमहाघोरानृक्षसिंहमृगद्विपान्।<br>
घोरौभुजौविकुर्वाणमुभौयोजनमायतौ॥3.69.31॥<br>
आकर्षन्तंविकर्षन्तमनेकान्मृगयूथपान्।<br>
स्थितमावृत्यपन्थानंतयोर्भ्रात्रोःप्रपन्नयोः॥3.69.32॥<br>
अथतौसमभिक्रम्यक्रोशमात्रेददर्शतुः।<br>
महान्तंदारुणंभीमंकबन्धंभुजसंवृतम्॥3.69.33॥<br>
कबन्धमिवसंस्थानादतिघोरप्रदर्शनम्॥3.69.34॥<br>
समहाबाहुरत्यर्थंप्रसार्यविपुलौभूजौ।<br>
जग्राहसहितावेवराघवौपीडयन्बलात्॥3.69.35॥<br>
खड्गिनौदृढधन्वानौतिग्मतेजोवपुर्धरौ।ड्गिभ्रातरौविवशंप्राप्तौकृष्यमाणौमहाबलौ॥3.69.36॥<br>
बाल्यादनाश्रयत्वाच्चलक्ष्मणस्त्वतिविव्यथे।<br>
उवाचचविषण्णःसन्राघवंराघवानुजः॥3.69.37॥<br>
पश्यमांवीरविवशंराक्षसस्यवशंगतम्।<br>
मयैकेनविनिर्युक्तःपरिमुञ्चस्वराघव॥3.69.38॥<br>
मांहिभूतबलिंदत्त्वापलायस्वयथासुखम्॥3.69.39॥<br>
अधिगन्तासिवैदेहीमचिरेणेतिमेमतिः॥3.69.40॥<br>
प्रतिलभ्यचकाकुत्स्थपितृपैतामहींमहीम्।<br>
तत्रमांरामराज्यस्थःस्मर्तुमर्हिसिसर्वदा॥3.69.41॥<br>
लक्ष्मणेनैवमुक्तस्तुरामःसौमित्रिमब्रवीत्।<br>
मास्मत्रासंकृथावीरनहित्वादृग्विषीदति॥3.69.42॥<br>
एतस्मिन्नन्तरेक्रूरोभ्रातरौरामलक्ष्मणौ।<br>
पप्रच्छघननिर्घोषःकबन्धोदानवोत्तमः॥3.69.43॥<br>
कौयुवांवृषभस्कन्धौमहाखङ्गधनुर्धरौ।<br>
घोरंदेशमिमंप्राप्तौममभक्षावुपस्थितौ॥3.69.44॥<br>
वदतंकार्यमिहवांकिमर्थंचागतौयुवाम्।<br>
इमंदेशमनुप्राप्तौक्षुधार्तस्येहतिष्ठतः॥3.69.45॥<br>
सबाणचापखड्गौचतीक्ष्णशृङ्गाविवर्षभौ।<br>
ममास्यमनुमम्प्राप्तौदुर्लभंजीवितंपुनः॥3.69.46॥<br>
तस्यतद्वचनंश्रुत्वाकबन्धस्यदुरात्मनः।<br>
उवाचलक्ष्मणंरामोमुखेनपरिशुष्यता॥3.69.47॥<br>
कृच्छ्रात्कृच्छ्रतरंप्राप्यदारुणंसत्यविक्रम।<br>
व्यसनंजीवितान्तायप्राप्तमप्राप्यतांप्रियाम्॥3.69.48॥<br>
कालस्यसुमहद्वीर्यंसर्वभूतेषुलक्ष्मण।<br>
त्वांचमांनरव्याघ्रव्यसनैःपश्यमोहितौ॥3.69.49॥<br>
शूराश्चबलवन्तश्चकृतास्त्राश्चरणाजिरे।<br>
कालाभिपन्नाःसीदन्तियथावालुकसेतवः॥3.69.50॥<br>
इतिब्रुवाणोदृढसत्यविक्रमोमहायशादाशरथिःप्रतापवान्।<br>
अवेक्ष्यसौमित्रिमुदग्रपौरुषंस्थिरांतदास्वांमतिमात्मनाकरोत्॥3.69.51॥</div></div><script>ac.playbackRate=0.5</script></body>
</html>