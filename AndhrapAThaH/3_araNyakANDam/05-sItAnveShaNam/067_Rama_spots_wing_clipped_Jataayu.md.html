<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-067-Jataayuvaa_Sitaa_Vruthantha_Kathanam.mp3" type="audio/mpeg"></audio><br>
<br>
पूर्वजोऽप्युक्तमात्रस्तुलक्ष्मणेनसुभाषितम्।<br>
सारग्राहीमहासारंप्रतिजग्राहराघवः॥3.67.1॥<br>
सन्निगृह्यमहाबाहुःप्रवृत्तंकोपमात्मनः।<br>
अवष्टभ्यधनुश्चित्रंरामोलक्ष्मणमब्रवीत्॥3.67.2॥<br>
किंकरिष्यावहेवत्सक्ववागच्छावलक्ष्मण।<br>
केनोपायेनपश्येयंसीतामितिविचन्तय॥3.67.3॥<br>
इदमेवजनस्थानंत्वमन्वेषितुमर्हसि।<br>
राक्षसैर्बहुभिःकीर्णंनानाद्रुमलतायुतम्॥3.67.4॥<br>
सन्तीहगिरिदुर्गाणिनिर्दराःकन्दराणिव।<br>
गुहाश्चविविधाघोरानानामृगगणाकुलाः॥3.67.5॥<br>
आवासाःकिन्नराणांचगन्धर्वभवनानिच।<br>
तानियुक्तोमयासार्धंत्वमन्वेषितुर्महसि॥3.67.6॥<br>
त्वद्विधाबुद्धिसम्पन्नामहात्मानोनरर्षभ।<br>
आपत्सुनप्रकम्पन्तेवायुवेगैरिवाचलाः॥3.67.7॥<br>
इत्युक्तस्तद्वनंसर्वंविचचारसलक्ष्मणः।<br>
क्रुद्धोरामःशरंघोरंसन्धायधनुषिक्षुरम्॥3.67.8॥<br>
ततःपर्वतकूटाभंमहाभागंद्विजोत्तमम्।<br>
ददर्शपतितंभूमौक्षतजार्द्रंजटायुषम्॥3.67.9॥<br>
तंदृष्ट्वागिरिशृङ्गाभंरामोलक्ष्मणमब्रवीत्।<br>
अनेनसीतावैदेहीभक्षितानात्रसंशसः॥3.67.10॥<br>
गृध्ररूपमिदंरक्षोव्यक्तंभवतिकानने।<br>
भक्षयित्वाविशालाक्षीमास्तेसीतांयथासुखम्॥3.67.11॥<br>
एनंवधिष्येदीप्तास्यैर्घोरैर्बाणैरजिह्मगैः॥3.67.12॥<br>
इत्युक्त्वाऽभ्यपतद्गृध्रंसन्धायधनुषिक्षुरम्।<br>
क्रुद्धोरामःसमुद्रान्तांकम्पयन्निवमेदिनीम्॥3.67.13॥<br>
तंदीनंदीनयावाचासफेनंरुधिरंवमन्।<br>
अभ्यभाषतपक्षीतुरामंदशरथात्मजम्॥3.67.14॥<br>
यामोषधिमिवायुष्मन्नन्वेषसिमहावने।<br>
सादेवीममचप्राणारावणेनोभयंहृतम्॥3.67.15॥<br>
त्वयाविरहितादेवीलक्ष्मणेनचराघव।<br>
ह्रियमाणामयादृष्टारावणेनबलीयसा॥3.67.16॥<br>
सीतामभ्यवपन्नोहंरावणश्चरणेमया।<br>
विध्वंसितरथश्चात्रपातितोधरणीतले॥3.67.17॥<br>
एतदस्यधनुर्भग्नमेतदस्यशरावरम्।<br>
अयमस्यरथोरामभग्नःसाङ्ग्रामिकोमया॥3.67.18॥<br>
अयंतुसारथिस्तस्यमत्पक्षनिहतोयुधि॥3.67.19॥<br>
परिश्रान्तस्यमेपक्षौछित्त्वाखङ्गेनरावणः।<br>
सीतामादायवैदेहीमुत्पपातविहायसम्॥3.67.20॥<br>
रक्षसानिहतंपूर्वंनमांहन्तुंत्वमर्हसि॥3.67.21॥<br>
रामस्तस्यतुविज्ञायबाष्पपूर्णमुखस्तदा।<br>
द्विगुणीकृततापार्तःसीतासक्तांप्रियांकथाम्॥3.67.22॥<br>
गृध्रराजंपरिष्वज्यपरित्यज्यमहद्धनुः।<br>
निपपातावशोभूमौरुरोदसहलक्ष्मणः॥3.67.23॥<br>
एकमेकायनेदुर्गेनिःश्वसन्तंकथञ्चन।<br>
समीक्ष्यदुःखिततरोरामःसौमित्रिमब्रवीत्॥3.67.24॥<br>
राज्याद्भ्रंशोवनेवासःसीतानष्टाद्विजोहतः।<br>
ईदृशीयंममालक्ष्मीर्निर्दहेदपिपावकम्॥3.67.25॥<br>
सम्पूर्णमपिचेदद्यप्रतरेयंमहोदधिम्।<br>
सोऽपिनूनंममालक्ष्म्याविशुष्येत्सरितांपतिः॥3.67.26॥<br>
नास्त्यभाग्यतरोलोकेमत्तोऽस्मिन्सचराचरे।<br>
येनेयंमहतीप्राप्तामयाव्यसनवागुरा॥3.67.27॥<br>
अयंपितृवयस्योमेगृध्रराजोजरान्वितः।<br>
शेतेविनिहतोभूमौममभाग्यविपर्ययात्॥3.67.28॥<br>
इत्येवमुक्त्वाबहुशोराघवःसहलक्ष्मणः।<br>
जाटयुषंचपस्पर्शपितृस्नेहंविदर्शयन्॥3.67.29॥<br>
निकृत्तपक्षंरुधिरावसिक्तंसगृध्रराजंपरिरभ्यरामः।<br>
क्वमैथिलीप्राणसमाममेतिविमुच्यवाचंनिपपातभूमौ॥3.67.30॥<script>ac.playbackRate=0.5</script>