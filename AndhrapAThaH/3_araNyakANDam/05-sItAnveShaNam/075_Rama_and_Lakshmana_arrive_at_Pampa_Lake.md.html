<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-075-Rama_Lakshmanayoho_Pampaa_Darshanam.mp3" type="audio/mpeg"></audio><br>
<br>
दिवंतुतस्यांयातायांशबर्यास्वेनतेजसा।<br>
लक्ष्मणेनसहभ्रात्राचिन्तयामासराघवः॥3.75.1॥<br>
सचिन्तयित्वाधर्मात्माप्रभावंतंमहात्मनाम्।<br>
हितकारिणमेकाग्रंलक्ष्मणंराघवोऽब्रवीत्॥3.75.2॥<br>
दृष्टोऽयमाश्रमःसौम्यबह्वाश्चर्यःकृतात्मनाम्।<br>
विश्वस्तमृगशार्दूलोनानाविहगसेवितः॥3.75.3॥<br>
सप्तानांचसमुद्राणामेषुतीर्थेषुलक्ष्मण।<br>
उपस्पृष्टंचविधिवत्पितरश्चापितर्पिताः॥3.75.4॥<br>
प्रनष्टमशुभंतत्तत्कल्याणंसमुपस्थितम्।<br>
तेनतत्त्वेनहृष्टंमेमनोलक्ष्मणसम्प्रति॥3.75.5॥<br>
हृदयेहिनरव्याघ्रशुभमाविर्भविष्यति॥3.75.6॥<br>
तदागच्छगमिष्यावःपम्पांतांप्रियदर्शनाम्।<br>
ऋश्यमूकोगिरिर्यत्रनातिदूरेप्रकाशते॥3.75.7॥<br>
यस्मिन्वसतिधर्मात्मासुग्रीवोऽशुंमतःसुतः।<br>
नित्यंवालिभयात्त्रस्तश्चतुर्भिःसहवानरौः॥3.75.8॥<br>
अभित्वरेचतंद्रष्टुंसुग्रीवंवानरर्षभम्।<br>
तदधीनंहिमेसौम्यसीतायाःपरिमार्गणम्॥3.75.9॥<br>
एवंब्रुवाणंतंधीरंरामंसौमित्रिरब्रवीत्।<br>
गच्छावस्त्वरितंतत्रममापित्वरतेमनः॥3.75.10॥<br>
आश्रमात्तुततस्तस्मान्निष्क्रम्यसविशांपतिः।<br>
आजगामततःपम्पांलक्ष्मणेनसहाभिभूः॥3.75.11॥<br>
सददर्शततःपुण्यामुदारजनसेविताम्।<br>
नानाद्रुमलताकीर्णांपम्पांपानीयवाहिनीम्॥3.75.12॥<br>
पद्मैःसौगन्धिकैस्ताम्रांशुक्लांकुमुदमण्डलैः।<br>
नीलांकुवलयोद्घाटैर्बहुवर्णांकुथामिव॥3.75.13॥<br>
सतामासाद्यवैरामौदूरादुदकवाहिनीम्।<br>
मतङ्गसरसंनामह्रदंसमवगाहत॥3.75.14॥<br>
अरविन्दोत्पलवतींपद्मसौगन्धिकायुताम्।<br>
पुष्पिताम्रवणोपेतांबर्हिणोद्घुष्टनादिताम्॥3.75.15॥<br>
तिलकैर्बीजपूरैश्चधवैःशुक्लद्रुमैस्तथा।<br>
पुष्पितैःकरवीरैश्चपुन्नागैश्चसुपुष्पितैः॥3.75.16॥<br>
मालतीकुन्दगुल्मैश्चभाण्डीरैर्निचुलैस्तथा।<br>
अशोकैःसप्तपर्णैश्चकेतकैरतिमुक्तकैः॥3.75.17॥<br>
अन्यैश्चविविधैर्वृक्षैःप्रमदामिवभूषिताम्।<br>
समीक्षमाणौपुष्पाढ्यंसर्वतोविपुलद्रुमम्॥3.75.18॥<br>
कोयष्टिकैश्चार्जुनकैःशतपत्त्रैश्चकीरकैः।<br>
एतैश्चान्यैश्चविहगैर्नादितंतुवनंमहत्॥3.75.19॥<br>
ततोजग्मतुरव्यग्रौराघवौसुसमाहितौ।<br>
तद्वनंचैवसरसःपश्यन्तोशकुनैर्युतम्॥3.75.20॥<br>
प्रहृष्टनानाशकुनांपादपैरुपशोभिताम्।<br>
[तिलकाशोकपुन्नागवकुलोद्दालकाशिनीम्]॥3.75.21॥<br>
सरामोविविधान्वृक्षान्सरांसिविविधानिच।<br>
पश्यन्कामाभिसन्तप्तोजगामपरमंह्रदम्॥3.75.22॥<br>
पुष्पितोपवनोपेतांसालचम्पकशोभिताम्।<br>
षट्पदौघसमाविष्टांश्रीमतीमतुलप्रभाम्॥3.75.23॥<br>
सतांदृष्ट्वापुनःपम्पांपद्मसौगन्धिकैर्युताम्।<br>
इत्युवाचतदावाक्यंलक्ष्मणंसत्यविक्रमः॥3.75.24॥<br>
अस्यास्तीरेतुपूर्वोक्तःपर्वतोधातुमण्डितः।<br>
ऋश्यमूकइतिख्यातःपुण्यःपुष्पितपादपः॥3.75.25॥<br>
हरेर्ऋक्षरजोनाम्नःपुत्रस्तस्यमहात्मनः।<br>
अध्यास्तेतंमहावीर्यःसुग्रीवइतिविश्रुतः॥3.75.26॥<br>
सुग्रीवमभिगच्छत्वंवानरेन्दंनरर्षभ।<br>
इत्युवाचपुनर्वाक्यंलक्ष्मणंसत्यविक्रमम्॥3.75.27॥<br>
राज्यभ्रष्टेनदीनेनतस्यामासक्तचेतसा।<br>
कथंमयाविनाशक्यंसीतांलक्ष्मणजीवितुम्॥3.75.28॥<br>
इत्येवमुक्त्वामदनाभिपिडितःसलक्ष्मणंवाक्यमनन्यचेतसम्।<br>
विवेशपम्पांनलीनींमनोहरांरघूत्तमःशोकविषादयन्त्रितः॥3.75.29॥<br>
ततोमहद्वर्त्मसुदूरसङ्क्रमःक्रमेणगत्वाप्रतिकूलधन्वनम्।<br>
ददर्शपम्पांशुभदर्शकाननामनेकनानाविधपक्षिजालकाम्॥3.75.30॥<script>ac.playbackRate=0.5</script>