<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-065-Lakshmana_Krodho_Upashamanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
तप्यमानंतथारामंसीताहरणकर्शितम्।<br>
लोकानामभवेयुक्तंसंवर्तकमिवानलम्॥3.65.1॥<br>
वीक्षमाणंधनुःसज्यंनिःश्वसन्तंपुनःपुनः।<br>
दग्धुकामंजगत्सर्वंयुगान्तेतुयथाहरम्॥3.65.2॥<br>
अदृष्टपूर्वंसङ्क्रुद्धंदृष्ट्वारामंतुलक्ष्मणः।<br>
अब्रवीत्प्राञ्जलिर्वाक्यंमुखेनपरिशुष्यता॥3.65.3॥<br>
पुराभूत्वामृदुर्दान्तःसर्वभूतहितेरतः।<br>
नक्रोधवशमापन्नःप्रकृतिंहातुमर्हसि॥3.65.4॥<br>
चन्द्रेलक्ष्मीःप्रभासूर्येगतिर्वायौभुविक्षमा।<br>
एतच्चनियतंसर्वंत्वयिचानुत्तमंयशः॥3.65.5॥<br>
नतुजानामिकस्यायंभग्नःसाङग्रामिकोरथः।<br>
केनवाकस्यवाहेतोःसायुधःसपरिच्छदः॥3.65.6॥<br>
खुरनेमिक्षतश्चायंसिक्तोरुधिरबिन्दुभिः।<br>
देशोनिर्वृत्तसङ्ग्रामःसुघोरःपार्थिवात्मज॥3.65.7॥<br>
एकस्यतुविमर्दोऽयंनद्वयोर्वदतांवर।<br>
नहिवृत्तंहिपश्यामिबलस्यमहतःपदम्॥3.65.8॥<br>
नैकस्यतुकृतेलोकान्विनाशयितुमर्हसि।<br>
युक्तदण्डाहिमृदवःप्रशान्तावसुधाधिपाः॥3.65.9॥<br>
सदात्वंसर्वभूतानांशरण्यःपरमागतिः।<br>
कोनुदारप्रणाशंतेसाधुमन्येतराघव॥3.65.10॥<br>
सरितःसागराःशैलादेवगन्धर्वदानवाः।<br>
नालंतेविप्रियंकर्तुंदीक्षितस्येवसाधवः॥3.65.11॥<br>
येनराजन्हृतासीतातमन्वेषितुमर्हसि।<br>
मद्द्वितीयोधनुष्पाणिःसहायैःपरमर्षिभिः॥3.65.12॥<br>
समुद्रंचविचेष्यामःपर्वतांश्चवनानिच।<br>
गुहाश्चविविधाघोरानदीःपद्मवनानिच॥3.65.13॥<br>
देवगन्धर्वलोकांश्चविचेष्यामःसमाहिताः।<br>
यावन्नाधिगमिष्यामस्तवभार्यापहारिणम्॥3.65.14॥<br>
नचेत्साम्नाप्रदास्यन्तिपत्नींतेत्रिदशेश्वराः।<br>
कोसलेन्द्रततःपश्चात्प्राप्तकालंकरिष्यसि॥3.65.15॥<br>
शीलेनसाम्नाविनयेनसीतांनयेननप्राप्स्यसिचेन्नरेन्द्र।<br>
ततःसमुत्पादयहेमपुङ्खैर्महेन्द्रवज्रप्रतिमैःशरौघैः॥3.65.16॥</div></div><script>ac.playbackRate=0.5</script></body>
</html>