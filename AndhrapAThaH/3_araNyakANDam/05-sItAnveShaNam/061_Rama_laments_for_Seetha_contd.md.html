<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-061-Sitaa_Anveshanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
दृष्ट्वाऽऽश्रमपदंशून्यंरामोदशरथात्मजः।<br>
रहितांपर्णशालांचविध्वस्तान्यासनानिच॥3.61.1॥<br>
अदृष्ट्वातत्रवैदेहींसन्निरीक्ष्यचसर्वशः।<br>
उवाचरामःप्राक्रुश्यप्रगृह्यरुचिरौभुजौ॥3.61.2॥<br>
क्वनुलक्ष्मणवैदेहीकंवादेशमितोगता।<br>
केनाहृतावासौमित्रेभक्षिताकेनवाप्रिया॥3.61.3॥<br>
वृक्षेणाच्छाद्ययदिमांसीतेहसितुमिच्छसि।<br>
अलंतेहसितेनाद्यमांभजस्वसुदुःखितम्॥3.61.4॥<br>
एतेहीनास्त्वायासौम्येध्यायन्त्यास्राविलेक्षणाः।<br>
सीतयारहितोऽहंवैनहिजीवामिलक्ष्मण॥3.61.5॥<br>
मृतंशोकेनमहतासीताहरणजेनमाम्।<br>
परलोकेमहाराजोनूनंद्रक्ष्यतिमेपिता॥3.61.6॥<br>
कथंप्रतिज्ञांसंश्रुत्यमयात्वमभियोजितः।<br>
अपूरयित्वातंकालंमत्सकाशमिहागतः॥3.61.7॥<br>
कामवृत्तमनार्यंमांमृषावादिनमेवच।<br>
धिक्त्वामितिपरेलोकेव्यक्तंवक्ष्यतिमेपिता॥3.61.8॥<br>
विवशंशोकसन्तप्तंदीनंभग्नमनोरथम्।<br>
मामिहोत्सृज्यकरुणंकीर्तिर्नरमिवानृजुम्॥3.61.9॥<br>
क्वगच्छसिवरारोहेमांनोत्सृजसुमध्यमे।<br>
त्वयाविरहितश्चाहंमोक्ष्येजीवितमात्मनः॥3.61.10॥<br>
इतीवविलपन्रामःसीतादर्शनलालसः।<br>
नददर्शसुदुःखार्तोराघवोजनकात्मजाम्॥3.61.11॥<br>
अनासादयमानंतंसीतांदशराथात्मजम्।<br>
पङ्कमासाद्यविपुलंसीदन्तमिवकुञ्जरम्॥3.61.12॥<br>
लक्ष्मणोराममत्यर्थमुवाचहितकाम्यया॥3.61.13॥<br>
माविषादंमहाबाहोकुरुयत्नंमयासह।<br>
इदंचहिवनंशूरबहुकन्दरशोभितम्॥3.61.14॥<br>
प्रियकाननसञ्चारावनोन्मत्ताचमैथिली।<br>
सावनंवाप्रविष्टास्यान्नलिनींवासुपुष्पिताम्॥3.61.15॥<br>
सरितंवापिसम्प्राप्तामीनवञ्जुलसेविताम्।<br>
स्नातुकामानिलीनास्याद्धासकामावनेक्वचित्॥3.61.16॥<br>
जिज्ञासमानावैदेहीत्वांमांचपुरुषर्षभ।<br>
तस्याह्यन्वेषणेश्रीमन्क्षिप्रमेवयतावहै॥3.61.17॥<br>
वनंसर्वंविचिनुवोयत्रसाजनकात्मजा।<br>
मन्यसेयदिकाकुत्स्थमास्मशोकेमनःकृथाः॥3.61.18॥<br>
एवमुक्तस्तुसौहार्दाल्लक्ष्मणेनसमाहितः।<br>
सहसौमित्रिणारामोविचेतुमुपचक्रमे॥3.61.19॥<br>
तौवनानिगिरींश्चैवसरितश्चसरांसिच।<br>
निखिलेनविचिन्वानौसीतांदशरथात्मजौ॥3.61.20॥<br>
तस्यशैलस्यसानूनिगुहाश्चशिखराणिच।<br>
निखिलेनविचिन्वानौनैवतामभिजग्मतुः॥3.61.21॥<br>
विचित्यसर्वतःशैलंरामोलक्ष्मणमब्रवीत्।<br>
नेहपश्यामिसौमित्रेवैदेहींपर्वतेशुभाम्॥3.61.22॥<br>
ततोदुःखाभिसन्तप्तोलक्ष्मणोवाक्यमब्रवीत्।<br>
विचरन्दण्डकारण्यंभ्रातरंदीप्ततेजसम्॥3.61.23॥<br>
प्राप्स्यसित्वंमहाप्राज्ञमैथिलींजनकात्मजाम्।<br>
यथाविष्णुर्महाबाहुर्बलिंबध्वामहीमिमाम्॥3.61.24॥<br>
एवमुक्तस्तुसौहार्दाल्लक्ष्मणेनसराघवः।<br>
उवाचदीनयावाचादुःखाभिहतचेतनः॥3.61.25॥<br>
वनंसर्वंसुविचितंपद्मिन्यःफुल्लपङ्कजाः।<br>
गिरिश्चायंमहाप्राज्ञबहुकन्दरनिर्झरः॥3.61.26॥<br>
नहिपश्यामिवैदेहींप्राणेभ्योऽपिगरीयसीम्॥3.61.27॥<br>
एवंसविलपन्रामःसीताहरणकर्शितः।<br>
दीनशोकसमाविष्टोमुहूर्तंविह्वलोऽभवत्॥3.61.28॥<br>
सन्तप्तोह्यवसन्नाङ्गोगतबुद्धिर्विचेतनः।<br>
निषसादातुरोदीनोनिःश्वस्याशीतमायतम्॥3.61.29॥<br>
बहुलंसतुनिःश्वस्यरामोराजीवलोचनः।<br>
हाप्रियेतिविचुक्रोशबहुशोबाष्पगद्गदः॥3.61.30॥<br>
तंततःसान्त्वयामासलक्ष्मणःप्रियबान्धवः।<br>
बहुप्रकारंधर्मज्ञःप्रश्रितंप्रश्रिताञ्जलिः॥3.61.31॥<br>
अनादृत्यतुतद्वाक्यंलक्ष्मणोष्ठपुटाच्च्युतम्।<br>
अपश्यंस्तांप्रियांसीतांप्राक्रोशत्सपुनःपुनः॥3.61.32॥</div></div><script>ac.playbackRate=0.5+parseInt(slider.value)/200</script></body>
</html>