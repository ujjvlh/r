<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-062-Rama_Vilapaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सीतामपश्यन्धर्त्मात्माकामोपहतचेतनः।<br>
विललापमहाबाहूरामःकमललोचनः॥3.62.1॥<br>
पश्यन्निवसतांसीतामपश्यन्मदनार्दितः।<br>
उवाचराघवोवाक्यंविलापाश्रयदुर्वचम्॥3.62.2॥<br>
त्वमशोकस्यशाखाभिःपुष्पप्रियतयाप्रिये।<br>
आवृणोषिशरीरंतेममशोकविवर्धनी॥3.62.3॥<br>
कदलीकाण्डसदृशौकदल्यासंवृतावुभौ।<br>
ऊरूपश्यामितेदेविनासिशक्तानिगूहितुम्॥3.62.4॥<br>
कर्णिकारवनंभद्रेहसन्तीदेविसेवसे।<br>
अलंतेपरिहासेनममबाधावहेनवै॥3.62.5॥<br>
परिहासेनकिंसीतेपरिश्रान्तस्यमेप्रिये।<br>
अयंसपरिहासोऽपिसाधुदेविनरोचते॥3.62.6॥<br>
अवगच्छामितेशीलंपरिहासप्रियंप्रिये।<br>
आगच्छत्वंविशालाक्षिशून्योऽयमुटजस्तव॥3.62.7॥<br>
सुव्यक्तंराक्षसैःसीताभक्षितावाहृतापिवा।<br>
नहिसाविलपन्तंमामुपसम्प्रैतिलक्ष्मण॥3.62.8॥<br>
एतानिमृगयूथानिसाश्रुनेत्राणिलक्ष्मण।<br>
शंसन्तीवहिवैदेहींभक्षितांरजनीचरैः॥3.62.9॥<br>
हाममार्येक्वयातासिहासाध्विवरवर्णिनि।<br>
हासकामात्वयादेवीकैकेयीसाभविष्यति॥3.62.10॥<br>
सीतयासहनिर्यातोविनासीतामुपागतः।<br>
कथंनामप्रवेक्ष्यामिशून्यमन्तःपुरंपुनः॥3.62.11॥<br>
निर्वीर्यइतिलोकोमांनिर्दयश्चेतिवक्ष्यति।<br>
कातरत्वंप्रकाशंहिसीतापनयनेनमे॥3.62.12॥<br>
निवृत्तवनवासश्चजनकंमिथिलाधिपम्।<br>
कुशलंपरिपृच्छन्तंकथंशक्ष्येनिरीक्षितुम्॥3.62.13॥<br>
विदेहराजोनूनंमांदृष्ट्वाविरहितंतया।<br>
सुतास्नेहेनसन्तप्तोमोहस्यवशमेष्यति॥3.62.14॥<br>
अथवानगमिष्यामिपुरींभरतपालिताम्।<br>
स्वर्गोऽपिसीतयाहीनःशून्यएवमतोमम॥3.62.15॥<br>
मामिहोत्सृज्यहिवनेगच्छायोध्यांपुरींशुभाम्।<br>
नत्वहंतांविनासीतांजीवेयंहिकथञ्चन॥3.62.16॥<br>
गाढमाश्लिष्यभरतोवाच्योमद्वचनात्त्वया।<br>
अनुज्ञातोऽसिरामेणपालयेतिवसुन्धराम्॥3.62.17॥<br>
अम्बाचममकैकेयीसुमित्राचत्वयाविभो।<br>
कौसल्याचयथान्यायमभिवाद्याममाज्ञया॥3.62.18॥<br>
रक्षणीयाप्रयत्नेनभवतासोक्तकारिणा॥3.62.19॥<br>
सीतायाश्चविनाशोऽयंममचामित्रकर्शन।<br>
विस्तरेणजनन्यामेविनिवेद्यस्त्वयाभवेत्॥3.62.20॥<br>
इतिविलपतिराघवेसुदीनेवनमुपगम्यतयाविनासुकेश्या।<br>
भयविकलमुखस्तुलक्ष्मणोऽपिव्यथितमनाभृशमातुरोबभूव॥3.62.21॥</div></div><script>ac.playbackRate=0.5+parseInt(slider.value)/200</script></body>
</html>