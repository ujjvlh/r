<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-066-Rama_Sama_Shwasanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
तंतथाशोकसन्तप्तंविलपन्तमनाथवत्।<br>
मोहेनमहाताविष्टंपरिद्यूनमचेतनम्॥3.66.1॥<br>
ततःसौमित्रिराश्वास्यमुहूर्तादिवलक्ष्णः।<br>
रामंसम्बोधयामासचरणैचाभिपीडयन्॥3.66.2॥<br>
महतातपसाराममहताचापिकर्मणा।<br>
राज्ञादशरथेनासिलब्धोऽमृतमिवामरैः॥3.66.3॥<br>
तवचैवगुणैर्बद्धस्त्वद्वियोगान्महीपतिः।<br>
राजादेवत्वमापन्नोभरतस्ययथाश्रुतम्॥3.66.4॥<br>
यदिदुःखमिदंप्राप्तंकाकुत्स्थनसहिष्यसे।<br>
प्राकृतश्चाल्पसत्त्वश्चइतरःकःसहिश्यति॥3.66.5॥<br>
दुःखितोहिभवान्लोकांस्तेजसायदिधक्ष्यते।<br>
आर्ताःप्रजानरव्याघ्रक्वनुयास्यन्तिनिर्वृतिम्॥3.66.6॥<br>
लोकस्वभावएवैषययातिर्नहुषात्मजः।<br>
गतःशक्रेणसालोक्यमनयस्तंतमःस्पृशत्॥3.66.7॥<br>
महर्षिर्योवसिष्ठस्तुयःपितुर्नःपुरोहितः।<br>
अह्नापुत्रशतंजज्ञेतथैवास्यपुनर्हतम्॥3.66.8॥<br>
याचेयंजगतांमातादेवीलोकनमस्कृता।<br>
अस्याश्चचलनंभूमेर्दृश्यतेसत्यसंश्रव॥3.66.9॥<br>
यौधर्मौजगतांनेत्रौयत्रसर्वंप्रतिष्ठितम्।<br>
आदित्यचन्दौग्रहणमभ्युपेतौमहाबलौ॥3.66.10॥<br>
सुमहान्त्यपिभूतानिदेवाश्चपुरुषर्षभ।<br>
नदैवस्यप्रमुञ्चन्तिसर्वभूतादिदेहिनः॥3.66.11॥<br>
शक्रादिष्वपिदेवेषुवर्तमानौनयानयौ।<br>
श्रूयेतेनरशार्दूलनत्वंशोचितुमर्हसि॥3.66.12॥<br>
नष्टायामपिवैदेह्यांहृतायामपिचानघ।<br>
शोचितुंनार्हसेवीरयथाऽन्यःप्राकृतस्तथा॥3.66.13॥<br>
त्वद्विधानहिशोचन्तिसततंसत्यदर्शिनः।<br>
सुमहत्स्वपिकृच्छ्रेषुरामानिर्विण्णदर्शनाः॥3.66.14॥<br>
तत्त्वतोहिनरश्रेष्ठबुद्ध्यासमनुचिन्तय।<br>
बुद्ध्यायुक्तामहाप्राज्ञाविजानन्तिशुभाशुभे॥3.66.15॥<br>
अदृष्टगुणदोषाणामधृतानांचकर्मणाम्।<br>
नान्तरेणक्रियांतेषांफलमिष्टंप्रवर्तते॥3.66.16॥<br>
त्वमेवहिपुराराममामेवंबहुशोऽन्वशाः।<br>
अनुशिष्याद्धिकोनुत्वामपिसाक्षाद्बृहस्पतिः॥3.66.17॥<br>
बुद्धिश्चतेमहाप्राज्ञदेवैरपिदुरन्वया।<br>
शोकेनाभिप्रसुप्तंतेज्ञानंसम्बोधयाम्यहम्॥3.66.18॥<br>
दिव्यंचमानुषंचत्वमात्मनश्चपराक्रमम्।<br>
इक्ष्वाकुवृषभावेक्ष्ययतस्वद्विषतांवधे॥3.66.19॥<br>
किंतेसर्वविनाशेनकृतेनपुरुषर्षभ।<br>
तमेवत्वंरिपुंपापंविज्ञायोद्धर्तुमर्हसि॥3.66.20॥</div></div><script>ac.playbackRate=0.5</script></body>
</html>