<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-058-Rama_Shokaha.mp3" type="audio/mpeg"></audio><br>
<br>
सदृष्ट्वालक्ष्मणंदीनंशून्येदशरथात्मजः।<br>
पर्यपृच्छतधर्मात्मावैदेहीमागतंविना॥3.58.1॥<br>
प्रस्थितंदण्डकारण्यंयामामनुजगामह।<br>
क्वसालक्ष्मणवैदेहीयांहित्वात्वमिहागतः॥3.58.2॥<br>
राज्यभ्रष्टस्यदीनस्यदण्डकान्परिधावतः।<br>
क्वसादुःखसहायामेवैदेहीतनुमध्यमा॥3.58.3॥<br>
यांविनानोत्सहेवीरमुहूर्तमपिजीवितुम्।<br>
क्वसाप्राणसहायामेसीतासुरसुतोपमा॥3.58.4॥<br>
पतित्वममराणांवापृथिव्याश्चापिलक्ष्मण।<br>
तांविनातपनीयाभांनेच्छेयंजनकात्मजाम्॥3.58.5॥<br>
कच्चिज्जीवतिवैदेहीप्राणैःप्रियतरामम।<br>
कच्चित्प्रवाजनंसौम्यनमेमिथ्याभविष्यति॥3.58.6॥<br>
सीतानिमित्तंसौमित्रेमृतेमयिगतेत्ययि।<br>
कच्चित्सकामासुखिताकैकेयीसाभविष्यति॥3.58.7॥<br>
सपुत्रराज्यांसिद्धार्थांमृतपुत्रातपस्विनी।<br>
उपस्थास्यतिकौसल्याकच्चित्सौम्यनकेकयीम्॥3.58.8॥<br>
यदिजीवतिवैदेहीगमिष्याम्याश्रमंपुनः।<br>
सुवृत्तायदिवृत्तासाप्राणांस्त्यक्ष्यामिलक्ष्मण॥3.58.9॥<br>
यदिमामाश्रमगतंवैदेहीनाभिभाषते।<br>
पुनःप्रहसितासीताविनशिष्यामिलक्ष्मण॥3.58.10॥<br>
ब्रूहिलक्ष्मणवैदेहीयदिजीवतिवानवा।<br>
त्वयिप्रमत्तेरक्षोभिर्भक्षितावातपस्विनी॥3.58.11॥<br>
सुकुमारीचबालाचनित्यंचादुःखदर्शिनी।<br>
मद्वियोगेनवैदेहीव्यक्तंशोचतिदुर्मनाः॥3.58.12॥<br>
सर्वथारक्षसातेनजिह्मेनसुदुरात्मना।<br>
वदतालक्ष्मणेत्युच्चैस्तवापिजनितंभयम्॥3.58.13॥<br>
श्रुतस्तुशङ्केवैदेह्यासस्वरःसदृशोमम।<br>
त्रस्तयाप्रेषितस्त्वंचद्रष्टुंमांशीघ्रमागतः॥3.58.14॥<br>
सर्वथातुकृतंकष्टंसीतामुत्सृजतावने।<br>
प्रतिकर्तुंनृशंसानांरक्षसांदत्तमन्तरम्॥3.58.15॥<br>
दुःखिताःखरघातेनराक्षसाःपिशिताशनाः।<br>
तैःसीतानिहताघोरैर्भविष्यतिनसंशयः॥3.58.16॥<br>
अहोऽस्निन्व्यसनेमग्नःसर्वथाशत्रुसूदन।<br>
किन्न्विदानींकरिष्यामिशङ्केप्राप्तव्यमीदृशम्॥3.58.17॥<br>
इतिसीतांवरारोहांचन्तयन्नेवराघवः।<br>
आजगामजनस्थानंत्वरयासहलक्ष्मणः॥3.58.18॥<br>
विगर्हमाणोऽनुजमार्तरूपंक्षुधाश्रमाच्चैवपिपासयाच।<br>
विनिःश्वसन्शुष्कमुखोविवर्णःप्रतिश्रयंप्राप्यसमीक्ष्यशून्यम्॥3.58.19॥<br>
स्वमाश्रमंसम्प्रविगाह्यवीरोविहारदेशाननुसृत्यकांश्चित्।<br>
एतत्तदित्येवनिवासभूमौप्रहृष्टरोमाव्यथितोबभूव॥3.58.20॥<script>ac.playbackRate=0.5</script>