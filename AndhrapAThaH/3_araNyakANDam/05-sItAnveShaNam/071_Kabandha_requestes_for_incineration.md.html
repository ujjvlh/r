<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-071-Kabandhena_Swa_Vruththantha_Kathanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
रूपमासीन्ममाचिन्त्यंत्रिषुलोकेषुविश्रुतम्।<br>
यथासोमस्यशक्रस्यसूर्यस्यचयथावपुः॥3.71.1॥<br>
सोऽहंरूपमिदंकृत्वालोकवित्रासनंमहत्।<br>
ऋषीन्वनगतान्रामत्रासयामिततस्ततः॥3.71.2॥<br>
ततःस्थूलशिरानाममहर्षिःकोपितोमया।<br>
सञ्चिन्वन्विविधंवन्यंरूपेणानेनधर्षितः॥3.71.3॥<br>
तेनाहमुक्तःप्रेक्ष्यैवंघोरशापाभिधायिना।<br>
एतदेवनृशंसंतेरूपमस्तुविगर्हितम्॥3.71.4॥<br>
समयायाचितःक्रुद्धःशापस्यान्तोभवेदिति।<br>
अभिशापकृतस्येतितेनेदंभाषितंवचः॥3.71.5॥<br>
यदाछित्त्वाभुजौरामस्त्वांदहेद्विजनेवने।<br>
तदात्वंप्राप्स्यसेरूपंस्वमेवविपुलंशुभम्॥3.71.6॥<br>
श्रियाविराजितंपुत्रंदनोस्त्वंविद्धिलक्ष्मण।<br>
इन्द्रकोपादिदंरूपंप्राप्तमेवंरणाजिरे॥3.71.7॥<br>
अहंहितपसोग्रेणपितामहमतोषयम्।<br>
दीर्घमायुःसमेप्रादात्ततोमांविभ्रमोस्पृशत्॥3.71.8॥<br>
दीर्घमायुर्मयाप्राप्तंकिंमेशक्रःकरिष्यति।<br>
इत्येवंबुद्धिमास्थायरणेशक्रमधर्षयम्॥3.71.9॥<br>
तस्यबाहुप्रमुक्तेनवज्रेणशतपर्वणा।<br>
सक्थिनीचैवमूर्धाचशरीरेसम्प्रवेशितम्॥3.71.10॥<br>
समयायाच्यमानःसन्नानयद्यमसादनम्।<br>
पितामहवचःसत्यंतदस्त्वितिममाब्रवीत्॥3.71.11॥<br>
अनाहारःकथंशक्तोभग्नसक्थिशिरोमुखः।<br>
वज्रेणाभिहतःकालंसुदीर्घमपिजीवितुम्॥3.71.12॥<br>
एवमुक्तस्तुमेशक्रोबाहूयोजनमायतौ।<br>
प्रादादास्यंचमेकुक्षौतीक्ष्णदंष्ट्रमकल्पयत्॥3.71.13॥<br>
सोऽहंभुजाभ्यांदीर्घाभ्यांसङ्कृष्यास्मिन्वनेचरान्।<br>
सिंहद्वीपमृगव्याघ्रान्भक्षयामिसमन्ततः॥3.71.14॥<br>
सतुमामब्रवीदिन्द्रोयदारामःसलक्ष्मणः।<br>
छेत्स्यतेसमरेबाहूतदास्वर्गंगमिष्यति॥3.71.15॥<br>
अनेनवपुषारामवनेऽस्मिन्राजसत्तम।<br>
यद्यत्पश्यामिसर्वस्यग्रहणंसाधुरोचये॥3.71.16॥<br>
अवश्यंग्रहणंरामोमन्येऽहंसमुपैष्यति।<br>
इमांबुद्धिंपुरस्कृत्यदेहन्यासकृतश्रमः॥3.71.17॥<br>
सत्वंरामोऽसिभद्रंतेनाहमन्येनराघव।<br>
शक्योहन्तुंयथातत्त्वमेवमुक्तंमहर्षिणा॥3.71.18॥<br>
अहंहिमतिसाचिव्यंकिरष्यामिनरर्षभ।<br>
मित्रंचैवोपदेक्ष्यामियुवाभ्यांसंस्कृतोऽग्निना॥3.71.19॥<br>
एवमुक्तस्तुधर्मात्मादनुनातेनराघवः।<br>
इदंजगादवचनंलक्ष्मणस्योपशृण्वतः॥3.71.20॥<br>
रावणेनहृताभार्याममसीतायशस्विनी।<br>
निष्क्रान्तस्यजनस्थानात्सहभ्रात्रायथासुखम्॥3.71.21॥<br>
नाममात्रंतुजानामिनरूपंतस्यरक्षसः।<br>
निवासंवाप्रभावंवावयंतस्यनविद्महे॥3.71.22॥<br>
शोकार्तानामनाथानामेवंविपरिधावताम्।<br>
कारुण्यंसदृशंकर्तुमुपकारेचवर्तताम्॥3.71.23॥<br>
काष्ठान्यादायशुष्काणिकालेभग्नानिकुञ्जरैः।<br>
धक्ष्यामस्त्वांवयंवीरश्वभ्रेमहतिकल्पिते॥3.71.24॥<br>
सत्वंसीतांसमाचक्ष्वयेनवायत्रवाहृता।<br>
कुरुकल्याणमत्यर्थंयदिजानासितत्त्वतः॥3.71.25॥<br>
एवमुक्तस्तुरामेणवाक्यंदनुरनुत्तमम्।<br>
प्रोवाचकुशलोवक्तुंवक्तारमपिराघवम्॥3.71.26॥<br>
दिव्यमस्तिनमेज्ञानंनाभिजानामिमैथिलीम्।<br>
यस्तांज्ञास्यतितंवक्ष्येदग्धःस्वंरूपमास्थितः॥3.71.27॥<br>
अदग्धस्यतुविज्ञातुंशक्तिरस्तिनमेप्रभो।<br>
राक्षसंतंमहावीर्यंसीतायेनहृतातव॥3.71.28॥<br>
विज्ञानंहिममभ्रष्टंशापदोषेणराघव।<br>
स्वकृतेनमयाप्राप्तंरूपंलोकविगर्हितम्॥3.71.29॥<br>
किन्तुयावन्नयात्यस्तंसविताश्रान्तवाहनः।<br>
तावन्मामवटेक्षिप्त्वादहरामयथाविधि॥3.71.30॥<br>
दग्धस्त्वयाहमवटेन्यायेनरघुनन्दन।<br>
वक्ष्यामितमहंवीरयस्तंज्ञास्यतिराक्षसम्॥3.71.31॥<br>
तेनसख्यंचकर्तव्यंन्यायवृत्तेनराघव।<br>
कल्पयिष्यतितेप्रीतःसाहाय्यंलघुविक्रमः॥3.71.32॥<br>
नहितस्यास्त्यविज्ञातंत्रिषुलोकेषुराघव।<br>
सर्वान्परिसृतोलोकान्पुराऽसौकारणान्तरे॥3.71.33॥</div></div><script>ac.playbackRate=0.5+parseInt(slider.value)/200</script></body>
</html>