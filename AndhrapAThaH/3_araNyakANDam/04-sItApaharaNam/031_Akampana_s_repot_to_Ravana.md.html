<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-031-Ravana_Maaricha_Samvadhaha.mp3" type="audio/mpeg"></audio><br>
<br>
त्वरमाणस्ततोगत्वाजनस्थानादकम्पनः।<br>
प्रविश्यलङ्कांवेगेनेरावणंवाक्यमब्रवीत्॥3.31.1॥<br>
जनस्थानस्थिताराजन्राक्षसाबहवोहताः।<br>
खरश्चनिहतःसङ्ख्येकथञ्चिदहमागतः॥3.31.2॥<br>
एवमुक्तोदशग्रीवःक्रुद्धःसंरक्तलोचनः।<br>
अकम्पनमुवाचेदंनिर्दहन्निवचक्षुषा॥3.31.3॥<br>
केनरम्यंजनस्थानंहतंममपरासुना।<br>
कोहिसर्वेषुलोकेषुगतिंचाधिगमिष्यति॥3.31.4॥<br>
नहिमेविप्रियंकृत्वाशक्यंमघवतासुखम्।<br>
प्राप्तुंवैश्रवणेनाऽपिनयमेननविष्णुना॥3.31.5॥<br>
कालस्यचाप्यहंकालोदहेयमपिपावकम्।<br>
मृत्युंमरणधर्मेणसंयोजयितुमुत्सहे॥3.31.6॥<br>
दहेयमपिसङ्क्रुद्धस्तेजसादित्यपावकौ।<br>
वातस्यतरसावेगंनिहन्तुमहमुत्सहे॥3.31.7॥<br>
तथाक्रुद्धंदशग्रीवंकृताञ्जलिरकम्पनः।<br>
भयात्सन्दिग्धयावाचारावणंयाचतेऽभयम्॥3.31.8॥<br>
दशग्रीवोऽभयंतस्मैप्रददौरक्षसांवरः।<br>
सविश्रब्धोऽब्रवीद्वाक्यमसन्दिग्धमकम्पनः॥3.31.9॥<br>
पुत्रोदशरथस्याऽस्तिसिंहसंहननोयुवा।<br>
रामोनामवृषस्कन्धोवृत्तायतमहाभुजः॥3.31.10॥<br>
वीरःपृथुयशाःश्रीमानतुल्यबलविक्रमः।<br>
हतंतेनजनस्थानंखरश्चसहदूषणः॥3.31.11॥<br>
अकम्पनवचःश्रुत्वारावणोराक्षसाधिपः।<br>
नागेन्द्रइवनिःश्वस्यवचनंचेदमब्रवीत्॥3.31.12॥<br>
ससुरेन्द्रेणसुंयुक्तोरामःसर्वामरैःसह।<br>
उपयातोजनस्थानंब्रूहिकच्चिदकम्पन॥3.31.13॥<br>
रावणस्यपुनर्वाक्यंनिशम्यतदकम्पनः।<br>
आचचक्षेबलंतस्यविक्रमंचमहात्मनः॥3.31.14॥<br>
रामोनाममहातेजाःश्रेष्ठःसर्वधनुष्मताम्।<br>
दिव्यास्त्रगुणसम्पन्नःपुरन्दरसमोयुधि॥3.31.15॥<br>
तस्यानुरूपोबलवान्रक्ताक्षोदुन्दुभिस्वनः।<br>
कनीयान्लक्ष्मणोनामभ्राताशशिनिभाननः॥3.31.16॥<br>
सतेनसहसंयुक्तःपावकेनानिलोयथा।<br>
श्रीमान्राजवरस्तेनजनस्थानंनिपातितम्॥3.31.17॥<br>
नैवदेवामहात्मानोनात्रकार्याविचारणा॥3.31.18॥<br>
शरारामेणतूत्सृष्टारुक्मपुङ्खाःपतत्त्रिणः।<br>
सर्पाःपञ्चाननाभूत्वाभक्षयन्तिस्मराक्षसान्॥3.31.19॥<br>
तेनतेनस्मपश्यन्तिराममेवाग्रतःस्थितम्।<br>
इत्थंविनाशितंतेनजनस्थानंतवानघ॥3.31.20॥<br>
अकम्पनवचःश्रुत्वारावणोवाक्यमब्रवीत्।<br>
जनस्थानंगमिष्यामिहन्तुंरामंसलक्ष्मणम्॥3.31.21॥<br>
अथैवमुक्तेवचनेप्रोवाचेदमकम्पनः।<br>
शृणुराजन्यथावृत्तंरामस्यबलपौरुषम्॥3.31.22॥<br>
असाध्यःकुपितोरामोविक्रमेणमहायशाः।<br>
आपगायाःसुपूर्णायावेगंपरिहरेच्छरैः॥3.31.23॥<br>
सताराग्रहनक्षत्रंनभश्चाप्यवसादयेत्।<br>
असौरामस्तुमज्जन्तींश्रीमानभ्युद्धरेन्महीम्॥3.31.24॥<br>
भित्त्वावेलांसमुद्रस्यलोकानाप्लावयेद्विभुः।<br>
वेगंवापिसमुद्रस्यवायुंवाविधमेच्छरैः॥3.31.25॥<br>
संहृत्यवापुनर्लोकान्विक्रमेणमहायशाः।<br>
शक्तःसपुरुषव्याघ्रःस्रष्टुंपुनरपिप्रजाः॥3.31.26॥<br>
नहिरामोदशग्रीवशक्योचेतुंत्वयायुधि।<br>
रक्षसांवापिलोकेनस्वर्गःपापजनैरिव॥3.31.27॥<br>
नतंवध्यमहंमन्येसर्वैर्देवासुरैरपि।<br>
अयंतस्यवधोपायस्तंममैकमनाःशृणु॥3.31.28॥<br>
भार्यातस्योत्तमालोकेसीतानामसुमध्यमा।<br>
श्यामासमविभक्ताङ्गीस्त्रीरत्नंरत्नभूषिता॥3.31.29॥<br>
नैवदेवीनगन्धर्वीनाप्सरानापिदानवी।<br>
तुल्यासीमन्तिनीतस्यामानुषीषुकुतोभवेत्॥3.31.30॥<br>
तस्यापहरभार्यांत्वंप्रमथ्यतुमहावने।<br>
सीतयारहितःकामीरामोहास्यतिजीवितम्॥3.31.31॥<br>
अरोचयततद्वाक्यंरावणोराक्षसाधिपः।<br>
चिन्तयित्वामहाबाहुरकम्पनमुवाचह॥3.31.32॥<br>
बाढंकाल्यंगमिष्यामिह्येकःसारथिनासह।<br>
आनयिष्यामिवैदेहीमिमांहृष्टोमहापुरीम्॥3.31.33॥<br>
अथैवमुक्त्वाप्रययौखरयुक्तेनरावणः।<br>
रथेनादित्यवर्णेनदिशःसर्वाःप्रकाशयन्॥3.31.34॥<br>
सरथोराक्षसेन्द्रस्यनक्षत्रपथगोमहान्।<br>
सञ्चार्यमाणःशुशुभेजलदेचन्द्रमाइव॥3.31.35॥<br>
समारीचाश्रमंप्राप्यताटकेयमुपागमत्।<br>
मारीचेनार्चितोराजाभक्ष्यभोज्यैरमानुषैः॥3.31.36॥<br>
तंस्वयंपूजयित्वातुआसनेनोदकेनच।<br>
अर्थोपहितयावाचामारीचोवाक्यमब्रवीत्॥3.31.37॥<br>
कच्चित्सुकुशलंराजन्लोकानांराक्षसेश्वर।<br>
आशङ्केनाथजानेत्वंयतस्तूर्णमिहागतः॥3.31.38॥<br>
एवमुक्तोमहातेजामारीचेनसरावणः।<br>
ततःपश्चादिदंवाक्यमब्रवीद्वाक्यकोविदः॥3.31.39॥<br>
जनस्थानमवध्यंतत्सर्वंयुधिनिपातितम्।<br>
तस्यमेकुरुसाचिव्यंतस्यभार्यापहारणे॥3.31.40॥<br>
राक्षसेन्द्रवचःश्रुत्वामारीचोवाक्यमब्रवीत्॥3.31.41॥<br>
त्वयाराक्षसशार्दूलकोननन्दतिनिन्दितः।<br>
सीतामिहानयस्वेतिकोब्रवीतिब्रवीहिमे॥3.31.42॥<br>
रक्षोलोकस्यसर्वस्यकःशृङ्गंछेत्तुमिच्छति।<br>
प्रोत्साहयतिकश्चित्त्वांसहिशत्रुरसंशयः॥3.31.43॥<br>
आशीविषमुखाद्दंष्ट्रामुद्धुर्तुंचेच्छतित्वया।<br>
कर्मणातेनकेनाऽसिकापथंप्रतिपादितः॥3.31.44॥<br>
सुखसुप्तस्यतेराजन्प्रहृतंकेनमूर्धनि॥3.31.45॥<br>
विशुद्धवंशाभिजनाग्रहस्तस्तेजोमदःसंस्थितदोर्विषाणः।<br>
उदीक्षितुंरावणनेहयुक्तःससंयुगेराघवगन्धहस्ती॥3.31.46॥<br>
असौरणान्तस्थितिसन्धिवालोविदग्धरक्षोमृगहानृसिंहः।<br>
सुप्तस्त्वयाबोधयितुंनयुक्तःशराङ्गपूर्णोनिशितासिदंष्ट्रः॥3.31.47॥<br>
चापावहारेभुजवेगपङ्केशरोर्मिमालेसुमहाहवौघे।<br>
नरामपातालमुखेऽतिघोरेप्रस्कन्दितुंराक्षसराजयुक्तम्॥3.31.48॥<br>
प्रसीदलङ्केश्वरराक्षसेन्द्रलङ्कांप्रसन्नोभवसाधुगच्छ।<br>
त्वंस्वेषुदारेषुरमस्वनित्यंरामःसभार्योरमतांवनेषु॥3.31.49॥<br>
एवमुक्तोदशग्रीवोमारीचेनसरावणः।<br>
न्यवर्ततपुरींलङ्कांविवेशचगृहोत्तमम्॥3.31.50॥<script>ac.playbackRate=0.5</script>