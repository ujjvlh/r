<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-048-Ravanena_Sita_Nirbhartha_Sanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
एवंब्रुवन्त्यांसीतायांसंरब्धःपरुषंवचः।<br>
ललाटेभ्रुकुटींकृत्वारावणःप्रत्युवाचह॥3.48.1॥<br>
भ्रातावैश्रवणस्याहंसापत्न्योवरवर्णिनि।<br>
रावणोनामभद्रंतेदशग्रीवःप्रतापवान्॥3.48.2॥<br>
यस्यदेवाःसगन्धर्वाःपिशाचपतगोरगाः।<br>
विद्रवन्तिभयाद्भीतामृत्योरिवसदाप्रजाः॥3.48.3॥<br>
येनवैश्रवणोराजाद्वैमात्रःकारणान्तरे।<br>
द्वन्द्वमासादितःक्रोधाद्रणेविक्रम्यनिर्जितः॥3.48.4॥<br>
यद्भयार्तःपरित्यज्यस्वमधिष्ठानमृद्धिमत्।<br>
कैलासंपर्वतश्रेष्ठमध्यास्तेनरवाहनः॥3.48.5॥<br>
यस्यतत्पुष्पकंनामविमानंकामगंशुभम्।<br>
वीर्यादेवार्जितंभद्रेयेनयामिविहायसम्॥3.48.6॥<br>
ममसञ्जातरोषस्यमुखंदृष्ट्वैवमैथिलि।<br>
विद्रवन्तिपरित्रस्ताःसुराःशक्रपुरोगमाः॥3.48.7॥<br>
यत्रतिष्ठाम्यहंतत्रमारुतोवातिशङ्कितः।<br>
तीव्रांशुःशिशिरांशुश्चभयात्सम्पद्यतेरविः॥3.48.8॥<br>
निष्कम्पपत्त्रास्तरवोनद्यश्चस्तिमितोदकाः।<br>
भवन्तियत्रयत्राहंतिष्ठामिविचरामिच॥3.48.9॥<br>
ममपारेसमुद्रस्यलङ्कानामपुरीशुभा।<br>
सम्पूर्णाराक्षसैर्घोरैर्यथेन्द्रस्यामरावती॥3.48.10॥<br>
प्राकारेणपरिक्षिप्तापाण्डरेणविराजता।<br>
हेमकक्ष्यापुरीरम्यावैडूर्यमयतोरणा॥3.48.11॥<br>
[शतयोजनविस्तीर्णात्रिंशद्योजनमायता।]सर्वकालफलैर्वृक्षैःसङ्कुलोद्यानशोभिता॥3.48.12॥<br>
तत्रत्वंवसतीसीतेराजपुत्रिमयासह।<br>
नस्मरिष्यसिनारीणांमानुषीणांमनस्विनी॥3.48.13॥<br>
भुञ्जानामानुषान्भोगान्दिव्यांश्चवरवर्णिनि।<br>
नस्मरिष्यसिरामस्यमानुषस्यगतायुषः॥3.48.14॥<br>
स्थापयित्वाप्रियंपुत्रंराज्ञादरशथेनयः।<br>
मन्दवीर्यःसुतोज्येष्ठस्ततःप्रस्थापितोह्ययम्॥3.48.15॥<br>
तेनकिंभ्रष्टराज्येनरामेणगतचेतसा।<br>
करिष्यसिविशालाक्षितापसेनतपस्विना॥3.48.16॥<br>
सर्वराक्षसभर्तारंकामात्स्वयमिहागतम्।<br>
नमन्मथशराविष्टंप्रत्याख्यातुंत्वमर्हसि॥3.48.17॥<br>
प्रत्याख्यायहिमांभीरुपरितापंगमिष्यसि।<br>
चरणेनाभिहत्येवपुरूरवसमुर्वशी॥3.48.18॥<br>
अङ्गुल्यानसमोरामोममयुद्धेसमानुषः।<br>
तवभाग्येनसम्प्राप्तंभजस्ववरवर्णिनि॥3.48.19॥<br>
एवमुक्तातुवैदेहीक्रुद्धासंरक्तलोचना।<br>
अब्रवीत्परुषंवाक्यंरहितेराक्षसाधिपम्॥3.48.20॥<br>
कथंवैश्रवणंदेवंसर्वभूतनमस्कृतम्।<br>
भ्रातरंव्यपदिश्यत्वमशुभंकर्तुमिच्छसि॥3.48.21॥<br>
अवश्यंविनशिष्यन्तिसर्वेरावणराक्षसाः।<br>
येषांत्वंकर्कशोराजादुर्बुद्धिरजितेन्द्रियः॥3.48.22॥<br>
अपहृत्यशचींभार्यांशक्यमिन्द्रस्यजीवितुम्।<br>
नचरामस्यभार्यांमामपनीयास्तिजीवितम्॥3.48.23॥<br>
जीवेच्चिरंवज्रधरस्यहस्ताच्छचींप्रधृष्याप्रतिरूपरूपाम्।<br>
नमादृशींराक्षसदूषयित्वापीतामृतस्यापितवास्तिमोक्षः॥3.48.24॥</div></div><script>ac.playbackRate=0.5+parseInt(slider.value)/200</script></body>
</html>