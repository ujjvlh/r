<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-052-Sitaa_Vilapaha.mp3" type="audio/mpeg"></audio><br>
<br>
तमल्पजीवितंगृध्रंस्फुरन्तंराक्षसाधिपः।<br>
ददर्शभूमौपतितंसमीपेराघवाश्रमात्॥3.52.1॥<br>
सातुताराधिपमुखीरावणेनसमीक्ष्यतम्।<br>
गृध्रराजंविनिहतंविललापसुदुःखिता॥3.52.2॥<br>
आलिङ्ग्यगृध्रंनिहतंरावणेनबलीयसा।<br>
विललापसुदुःखार्तासीताशशिनिभानना॥3.52.3॥<br>
निमित्तंलक्षणज्ञानंशकुनिस्वरदर्शनम्।<br>
अवश्यंसुखदुःखेषुनराणांप्रतिदृश्यते॥3.52.4॥<br>
नूनंरामनजानासिमहद्व्यसनमात्मनः।<br>
धावन्तिनूनंकाकुत्स्थंमदर्थंमृगपक्षिणः॥3.52.5॥<br>
अयंहिपापचारेणमांत्रातुमभिसङ्गतः।<br>
शेतेविनिहतोभूमौममाभाग्याद्विहङ्गमः॥3.52.6॥<br>
त्राहिमामद्यकाकुत्स्थलक्ष्मणेतिवराङ्गना।<br>
सुसन्त्रस्तासमाक्रन्दच्छृण्वतांतुयथान्तिके॥3.52.7॥<br>
तांक्लिष्टमाल्याभरणांविलपन्तीमनाथवत्।<br>
अभ्यधावतवैदेहींरावणोराक्षसाधिपः॥3.52.8॥<br>
तांलतामिववेष्टन्तीमालिङ्गन्तींमहाद्रुमान्।<br>
मुञ्चमुञ्चेतिबहुशःप्रवदन्राक्षसाधिपः॥3.52.9॥<br>
क्रोशन्तींरामरामेतिरामेणरहितांवने।<br>
जीवितान्तायकेशेषुजग्राहान्तकसन्निभः॥3.52.10॥<br>
प्रधर्षितायांसीतायांबभूवसचराचरम्।<br>
जगत्सर्वममर्यादंतमसाऽन्धेनसंवृतम्॥3.52.11॥<br>
नवातिमारुतस्तत्रनिष्प्रभोभूद्दिवाकरः॥3.52.12॥<br>
दष्ट्वासीतांपरामृष्टांदीनांदिव्येनचक्षुषा।<br>
कृतंकार्यमितिश्रीमान्व्याजहारपितामहः॥3.52.13॥<br>
दृषट्वासीतांपरामृष्टांदण्डकारण्यवासिनः।<br>
रावणस्यविनाशंचप्राप्तंबुध्वायदृच्छया॥3.52.14॥<br>
सतुतांरामरामेतिरुदन्तींलक्ष्मणेतिच।<br>
जगामादायचाकाशंरावणोराक्षसेश्वरः॥3.52.15॥<br>
तप्ताभरणवर्णाङ्गीपीतकौशेयवासिनी।<br>
रराजराजपुत्रीतुविद्युत्सौदामिनीयथा॥3.52.16॥<br>
उद्धूतेनचवस्त्रेणतस्याःपीतेनरावणः।<br>
अधिकंप्रतिबभ्राजगिरिर्दीप्तइवाग्नीना॥3.52.17॥<br>
तस्याःपरमकल्याण्यास्ताम्राणिसुरभीणिच।<br>
पद्मपत्त्राणिवैदेह्याअभ्यकीर्यन्तरावणम्॥3.52.18॥<br>
तस्याःकौशेयमुद्धूतमाकाशेकनकप्रभम्।<br>
बभौचादित्यरागेणताम्रमभ्रमिवातपे॥3.52.19॥<br>
तस्यास्तत्सुनसंवक्रमाकाशेरावणाङ्कगम्।<br>
नरराजविनारामंविनालमिवपङ्कजम्॥3.52.20॥<br>
बभूवजलदंनीलंभित्त्वाचन्द्रइवोदितः।<br>
सिललाटंसुकेशान्तंपद्मगर्भाभमव्रणम्॥3.52.21॥<br>
शुक्लैःसुविमलैर्दन्तैःप्रभावद्भिरलङ्कृतम्।<br>
तस्यास्तद्विमलंवक्रमाकाशेरावणाङ्कगम्॥3.52.22॥<br>
रुदितंव्यपमृष्टास्त्रंचन्द्रवत्प्रियदर्शनम्।<br>
सुनासंचारुताम्रोष्ठमाकाशेहाटकप्रभम्॥3.52.23॥<br>
राक्षसेनसमाधूतंतस्यास्तद्वदनंशुभम्।<br>
शुशुभेनविनारामंदिवाचन्द्रइवोदितः॥3.52.24॥<br>
साहेमवर्णानीलाङ्गंमैथिलीराक्षसाधिपम्।<br>
शुशुभेकाञ्चनीकाञ्चीनीलंमणिमिवाश्रिता॥3.52.25॥<br>
सापद्मगौरीहेमाभारावणंजनकात्मजा।<br>
विद्युद्घनमिवाविश्यशुशुभेतप्तभूषणा॥3.52.26॥<br>
तरुप्रवालरक्तासानीलाङ्गंराक्षसेश्वरम्।<br>
प्राशोभयतवैदेहीगजंकक्ष्येवकाञ्चनी॥3.52.27॥<br>
तस्याभूषणघोषेणवैदेह्याराक्षसाधिपः।<br>
बभौसचपलोनीलःसघोषइवतोयदः॥3.52.28॥<br>
उत्तमाङ्गाच्च्युतातस्याःपुष्पवृष्टिःसमन्ततः।<br>
सीतायाह्रियमाणायाःपपातधरणीतले॥3.52.29॥<br>
सातुरावणवेगेनपुष्पवृष्टिःसमन्ततः।<br>
समाधूतादशग्रीवंपुनरेवाभ्यवर्तत॥3.52.30॥<br>
अभ्यवर्ततपुष्पाणांधारावैश्रवणानुजम्।<br>
नक्षत्रमालाविमलामेरुंनगमिवोमन्नम्॥3.52.31॥<br>
चरणान्नूपुरंभ्रष्टंवैदेह्यारत्नभूषितम्।<br>
विद्युन्मण्डलसङ्काशंपपातमधुरस्वनम्॥3.52.32॥<br>
तांमहोल्कामिवाकाशेदीप्यमानांस्वतेजसा।<br>
जहाराकाशमाविश्यसीतांवैश्रवणानुजः॥3.52.33॥<br>
तस्यास्तान्यग्निवर्णानिभूषणानिमहीतले।<br>
सघोषाण्यवकीर्यन्तक्षीणास्ताराइवाम्बरात्॥3.52.34॥<br>
तस्याःस्तनान्तराद्भ्रष्टोहारस्ताराधिपद्युतिः।<br>
वैहेह्यानिपतन्भातिगङ्गेवगगनाच्च्युता॥3.52.35॥<br>
उत्पन्नवाताभिहतानानाद्विजगणायुताः।<br>
माभैरितिविधूताग्राव्याजह्रुरिवपादपाः॥3.52.36॥<br>
नलिन्योध्वस्तकमलास्त्रस्तमीनजलेचराः।<br>
सखीमिवगतोच्छ्वासामन्वशोचन्तमैथिलीम्॥3.52.37॥<br>
समन्तादभिसम्पत्यसिंहव्याघ्रमृगद्विजाः।<br>
अन्वधावंस्तदारोषोत्सीतांछायनुगामिनः॥3.52.38॥<br>
जलप्रपातास्रमुखाःशृङ्गैरुच्छ्रितबाहवः।<br>
सीतायांह्रियमाणायांविक्रोशन्तीवपर्वताः॥3.52.39॥<br>
ह्रियमाणांतुवैदेहींदृष्ट्वादीनोदिवाकरः।<br>
प्रतिध्वस्तप्रभःश्रीमानासीत्पाण्डरमण्डलः॥3.52.40॥<br>
यत्ररामस्यवैदेहींभार्यांहरतिरावणः।<br>
इतिसर्वाणिभूतानिगणशःपर्यदेवयन्॥3.52.41॥<br>
वित्रस्तकादीनमुखारुरुदुर्मृगपोतकाः।<br>
उद्वीक्ष्योद्वीक्ष्यनयनैरास्रपाताविलेक्षणाः॥3.52.42॥<br>
सुप्रवेपितगात्राश्चबभूवुर्वनदेवताः।<br>
विक्रोशन्तींदृढंसीतांदृष्ट्वादुःखंतथागताम्॥3.52.43॥<br>
तांतुलक्ष्मणरामेतिक्रोशन्तींमधुरस्वरम्।<br>
अवेक्षमाणांबहुशोवैदेहींधरणीतलम्॥3.52.44॥<br>
सतामाकुलकेशान्तांविप्रमृष्टविशेषकाम्।<br>
जहारात्मविनाशायदशग्रीवोमनस्विनीम्॥3.52.45॥<br>
ततस्तुसाचारुदतीशुचिस्मिताविनाकृताबन्धुजनेनमैथिली।<br>
अपश्यतीराघवलक्ष्मणावुभौविवर्णवक्त्राभयभारपीडिता॥3.52.46॥<script>ac.playbackRate=0.5</script>