<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-041-Maaricho_Upadeshaha.mp3" type="audio/mpeg"></audio><br>
<br>
आज्ञप्तोऽराजवद्वाक्यंप्रतिकूलंनिशाचरः।<br>
अब्रवीत्परुषंवाक्यंमरीचोराक्षसाधिपम्॥3.41.1॥<br>
केनायमुपदिष्टस्तेविनाशःपापकर्मणा।<br>
सपुत्रस्यसराष्ट्रस्यसामात्यस्यनिशाचर॥3.41.2॥<br>
कस्त्वयासुखिनाराजन्नाभिनन्दतिपापकृत्।<br>
केनेदमुपदिष्टंतेमुत्युद्वारमुपायतः॥3.41.3॥<br>
शत्रवस्तवसुव्यक्तंहीनवीर्यानिशाचराः।<br>
इच्छन्तित्वांविनश्यन्तमुपरुद्धंबलीयसा॥3.41.4॥<br>
केनेदमुपदिष्टंतेक्षुद्रेणाहितवादिना।<br>
यस्त्वामिच्छतिनश्यन्तंस्वकृतेननिशाचर॥3.41.5॥<br>
वध्याःखलुनहन्यन्तेसचिवास्तवरावण।<br>
येत्वामुत्पथमारुढंननिगृङ्णन्तिसर्वशः॥3.41.6॥<br>
अमात्यैःकामवृत्तोहिराजाकापथमाश्रितः।<br>
निग्राह्यःसर्वथासद्भिर्ननिग्राह्योनिगृह्यसे॥3.41.7॥<br>
धर्ममर्थंचकामंचयशश्चजयतांवर।<br>
स्वामिप्रसादात्सचिवाःप्राप्नुवन्तिनिशाचर॥3.41.8॥<br>
विपर्ययेतुतत्सर्वंव्यर्थंभवतिरावण।<br>
व्यसनंस्वामिवैगुण्यात्प्राप्नुवन्तीतरेजनाः॥3.41.9॥<br>
राजमूलोहिधर्मश्चजयश्चजयतांवर।<br>
तस्मात्सर्वास्ववस्थासुरक्षितव्यानराधिपाः॥3.41.10॥<br>
राज्यंपालयितुंशक्यंनतीक्ष्णेननिशाचर।<br>
नचापिप्रतिकूलेननाविनीतेनराक्षस॥3.41.11॥<br>
येतीक्ष्णमन्त्राःसचिवाभज्यन्तेसहतेनवै।<br>
विषमेतुरगाःशीघ्रामन्दसारथयोयथा॥3.41.12॥<br>
बहवःसाधवोलोकेयुक्ताधर्ममनुष्ठिताः।<br>
परेषामपराधेनविनष्टाःसपरिच्छदाः॥3.41.13॥<br>
स्वामिनाप्रतिकूलेनप्रजास्तीक्ष्णेनरावण।<br>
रक्ष्यमाणानवर्धन्तेमेषागोमायुनायथा॥3.41.14॥<br>
अवश्यंविनशिष्यन्तिसर्वेरावणराक्षसाः।<br>
येषांत्वंकर्कशोराजादुर्बुद्धिरजितेन्द्रियः॥3.41.15॥<br>
तदिदंकाकतालीयंघोरमासादितंमया।<br>
अत्रैवशोचनीयस्त्वंससैन्योविनशिष्यसि॥3.41.16॥<br>
मांनिहत्यतुरामश्चनचिरात्त्वांवधिष्यति।<br>
अनेनकृतकृत्योऽस्मिम्रियेयदरिणाहतः॥3.41.17॥<br>
दर्शनादेवरामस्यहतंमामुपधारय।<br>
आत्मानंचहतंविद्धिहृत्वासीतांसबान्धवम्॥3.41.18॥<br>
आनयिष्यसिचेत्सीतामाश्रमात्सहितोमया।<br>
नैवत्वमसिनाहंचनैवलङ्कानराक्षसाः॥3.41.19॥<br>
निवार्यमाणस्तुमयाहितैषिणानमृष्यसेवाक्यमिदंनिशाचर।<br>
परेतकल्पाहिगतायुषोनराहितंनगृह्णन्तिसुहृद्भिरीरितम्॥3.41.20॥<script>ac.playbackRate=0.5</script>