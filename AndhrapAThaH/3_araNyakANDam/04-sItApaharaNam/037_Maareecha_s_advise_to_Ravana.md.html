<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-037-Maarichakruthaha_Ravana_Bodhaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
तच्छ्रुत्वाराक्षसेन्द्रस्यवाक्यंवाक्यविशारदः।<br>
प्रत्युवाचमहाप्राज्ञोमारीचोराक्षसेश्वरम्॥3.37.1॥<br>
सुलभाःपुरुषाराजन्सततंप्रियवादिनः।<br>
अप्रियस्यतुपथ्यस्यवक्ताश्रोताचदुर्लभः॥3.37.2॥<br>
ननूनंबुद्ध्यसेरामंमहावीर्यंगुणोन्नतम्।<br>
अयुक्तचारश्चपलोमहेन्द्रवरुणोपमम्॥3.37.3॥<br>
अपिस्वस्तिभवेत्तातसर्वेषांभुविरक्षसाम्।<br>
अपिरामोनसङ्क्रुद्धःकुर्याल्लोकमराक्षसम्॥3.37.4॥<br>
अपितेजीवितान्तायनोत्पन्नाजनकात्मजा।<br>
अपिसीतानिमित्तंचनभवेद्व्यसनंमम॥3.37.5॥<br>
अपित्वामीश्वरंप्राप्यकामवृत्तंनिरङ्कुशम्।<br>
नविनश्येत्पुरीलङ्कात्वयासहसराक्षसा॥3.37.6॥<br>
त्वद्विधःकामवृत्तोहिदुःशीलःपापमन्त्रितः।<br>
आत्मानंस्वजनंराष्ट्रंसराजाहन्तिदुर्मतिः॥3.37.7॥<br>
नचपित्रापरित्यक्तोनामर्यादःकथञ्चन।<br>
नलुब्धोनचदुःशीलोनचक्षत्त्रिपांसनः॥3.37.8॥<br>
नचधर्मगुणैर्हीनःकौसल्यानन्दिवर्धनः।<br>
नतीक्ष्णोनचभूतानांसर्वेषामहितेरतः॥3.37.9॥<br>
वञ्चितंपितरंदृष्ट्वाकैकेय्यासत्यवादिनम्।<br>
करिष्यामीतिधर्मात्मातातप्रव्रजितोवनम्॥3.37.10॥<br>
कैकेय्याःप्रियकामार्थंपितुर्दशरथस्यच।<br>
हित्वाराज्यंचभोगांश्चप्रविष्टोदण्डकावनम्॥3.37.11॥<br>
नरामःकर्कशस्तातनाविद्वान्नाजितेन्द्रियः।<br>
अनृतंदुःश्रुतंचैवनैवत्वंवक्तुमर्हसि॥3.37.12॥<br>
रामोविग्रहवान्धर्मःसाधुःसत्यपराक्रमः।<br>
राजासर्वस्यलोकस्यदेवानांमघवानिव॥3.37.13॥<br>
कथंत्वंतस्यवैदेहींरक्षितांस्वेनतेजसा।<br>
इच्छसिप्रसभंहर्तुंप्रभामिवविवस्वतः॥3.37.14॥<br>
शरार्चिषमनाधृष्यंचापखड्गेन्धनंरणे।<br>
रामाग्निंसहसादीप्तंनप्रवेष्टुंत्वमर्हसि॥3.37.15॥<br>
धनुर्व्यादितदीप्तास्यंशरार्चिषममर्षणम्।<br>
चापपाशधरंवीरंशत्रुसैन्यप्रहारिणम्॥3.37.16॥<br>
राज्यंसुखंचसन्त्यज्यजीवितंचेष्टमात्मनः।<br>
नात्यासादयितुंतातरामान्तकमिहार्हसि॥3.37.17॥<br>
अप्रमेयंहितत्तेजोयस्यसाजनकात्मजा।<br>
नत्वंसमर्थस्तांहर्तुंरामचापाश्रयांवने॥3.37.18॥<br>
तस्यसानरसिंहस्यसिंहोरस्कस्यभामिनी।<br>
प्राणेभ्योऽपिप्रियतराभार्यानित्यमनुव्रता॥3.37.19॥<br>
नसाधर्षयितुंशक्यामैथिल्योजस्विनःप्रिया।<br>
दीप्तस्येवहुताशस्यशिखासीतासुमध्यमा॥3.37.20॥<br>
किमुद्यममिमंव्यर्थंकृत्वातेराक्षसाधिप।<br>
दृष्टश्चेत्त्वंरणेतेनतदन्तंतवजीवितम्॥3.37.21॥<br>
जीवितंचसुखंचैवराज्यंचैवसुदुर्लभम्।<br>
यदीच्छसिचिरंभोक्तुंमाकृथारामविप्रियम्॥3.37.22॥<br>
ससर्वैःसचिवैःसार्द्धंविभीषणपुरोगमैः।<br>
मन्त्रयित्वातुधर्मिष्ठैःकृत्वानिश्चयमात्मनः॥3.37.23॥<br>
आत्मनश्चबलंज्ञात्वाराघवस्यचतत्त्वतः।<br>
हिताहितंविनिश्चित्यक्षमंत्वंकर्तुमर्हसि॥3.37.24॥<br>
अहंतुमन्येतवनक्षमंरणेसमागमंकोसलराजसूनुना।<br>
इदंहिभूयःशृणुवाक्यमुत्तमंक्षमंचयुक्तंचनिशाचरेश्वर॥3.37.25॥</div></div><script>ac.playbackRate=0.5</script></body>
</html>