<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-055-Sitaam_Prathi_Ravana_Darpookthihi.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सन्दिश्यराक्षसान्घोरान्रावणोऽष्टौमहाबलान्।<br>
आत्मानंबुद्धिवैक्लव्यात्कृतकृत्यममन्यत॥3.55.1॥<br>
सचिन्तयानोवैदेहींकामबाणसमर्पितः।<br>
प्रविवेशगृहंरम्यंसीतांद्रष्टुमभित्वरन्॥3.55.2॥<br>
सप्रविश्यतुतद्वेश्मरावणोराक्षसाधिपः।<br>
अपश्यद्राक्षसीमध्येसीतांशोकपरायणाम्॥3.55.3॥<br>
अश्रुपूर्णमुखींदीनांशोकभाराभिपीडिताम्।<br>
वायुवेगैरिवाक्रान्तांमज्जन्तींनावमर्णवे॥3.55.4॥<br>
मृगयूथपरिभ्रष्टांमृगींश्वभिरिवावृताम्।<br>
अधोमुखमुखींसीतामभ्येत्यचनिशाचरः॥3.55.5॥<br>
तांतुशोकपरांदीनामवशांराक्षसाधिपः।<br>
सबलाद्दर्शयामासगृहंदेवगृहोपपम्॥3.55.6॥<br>
हर्म्यप्रासादसम्बाधंस्त्रीसहस्रनिषेवितम्।<br>
नानापक्षिगणैर्जुष्टंनानारत्नसमन्वितम्॥3.55.7॥<br>
काञ्चनैस्तापनीयैश्चस्फाटिकैराजतैरपि।<br>
वज्रवैडूर्यचित्रैश्चस्तम्भैर्द्दष्टिमनोहरैः॥3.55.8॥<br>
दिव्यदुन्दुभिनिर्ह्रादंतप्तकाञ्चनतोरणम्।<br>
सोपानंकाञ्चनंचित्रमारुरोहतयासह॥3.55.9॥<br>
दान्तिकाराजताश्चैवगवाक्षाःप्रियदर्शनाः।<br>
हेमजालावृताश्चासन्तत्रप्रासादपङ्क्तयः॥3.55.10॥<br>
सुधामणिविचित्राणिभूमिभागानिसर्वशः।<br>
दशग्रीवःस्वभवनेप्रादर्शयतमैथिलीम्॥3.55.11॥<br>
दीर्घिकाःपुष्करिण्यश्चनानावृक्षसमन्विताः।<br>
रावणोदर्शयामाससीतांशोकपरायणाम्॥3.55.12॥<br>
दर्शयित्वातुवैदेह्याःकृत्स्नंतद्भवनोत्तमम्।<br>
उवाचवाक्यंपापात्मासीतांलोभितुमिच्छया॥3.55.13॥<br>
दशराक्षसकोट्यश्चद्वाविंशतिरथापराः।<br>
तेषांप्रभुरहंसीतेसर्वेषांभीमकर्मणाम्॥3.55.14॥<br>
वर्जयित्वाजरावृद्धान्बालांश्चरजनीचरान्।<br>
सहस्रमेकमेकस्यममकार्यपुरस्सरम्॥3.55.15॥<br>
यदिदंराजतन्त्रंमेत्वयिसर्वंप्रतिष्ठितम्।<br>
जीवितंचविशालाक्षित्वंमेप्राणैर्गरीयसी॥3.55.16॥<br>
बहूनांस्त्रीसहस्राणांममयोऽसौपरिग्रहः।<br>
तासांत्वमीश्वरासीतेममभार्याभवप्रिये॥3.55.17॥<br>
साधुकिंतेऽन्यथाबुद्ध्यारोचयस्ववचोमम।<br>
भजस्वमाऽभितप्तस्यप्रसादंकर्तुमर्हसि॥3.55.18॥<br>
परिक्षिप्तासहस्रेणलङ्केयंशतयोजना।<br>
नेयंधर्षयितुंशक्यासेन्द्रैरपिसुरासुरैः॥3.55.19॥<br>
नदेवेषुनयक्षेषुनगन्धर्वेषुपक्षिषु।<br>
अहंपश्यामिलोकेषुयोमेवीर्यसमोभवेत्॥3.55.20॥<br>
राज्यभ्रष्टेनदीनेनतापसेनगतायुषा।<br>
किंकरिष्यसिरामेणमानुषेणाल्पतेजसा॥3.55.21॥<br>
भजस्वसीतेमामेवभर्ताहंसदृशस्तव।<br>
यौवनंह्यध्रुवंभीरूरमस्वेहमयासह॥3.55.22॥<br>
दर्शनेमाकृथाबुद्धिंराघवस्यवरानने।<br>
काऽस्यशक्तिरिहागन्तुमपिसीतेमनोरथैः॥3.55.23॥<br>
नशक्योवायुराकाशेपाशैर्बद्धुंमहाजवः।<br>
दीप्यमानस्यवाप्यग्नेर्ग्रहीतुंविमलांशिखाम्॥3.55.24॥<br>
त्रयाणामपिलोकानांनतंपश्यामिशोभने।<br>
विक्रमेणनयेद्यस्त्वांमद्बाहुपरिपालिताम्॥3.55.25॥<br>
त्वत्प्रेष्यामद्विधाश्चैवदेवाश्चापिचराचराः।<br>
अभिषेकोदकल्किन्नातुष्टाचरमयस्वमाम्॥3.55.26॥<br>
दुष्कृतंयत्पुराकर्मवनवासेनतद्गतम्।<br>
यश्चतेसुकृतोधर्मस्तस्येहफलमाप्नुहि॥3.55.27॥<br>
इहमाल्यानिसर्वाणिदिव्यगन्धानिमैथिलि।<br>
भूषणानिचमुख्यानिसेवस्वचमयासह॥3.55.28॥<br>
पुष्पकंनामसुश्रोणिभ्रातुर्वैश्रवणस्यमे।<br>
विमानंसूर्यसङ्काशंतरसानिर्जितंमया॥3.55.29॥<br>
विशालंरमणीयंचतद्विमानमनुत्तमम्।<br>
तत्रसीतेमयासार्धंविहरस्वयथासुखम्॥3.55.30॥<br>
वदनंपद्मसङ्काशंविमलंचारुदर्शनम्।<br>
शोकार्तंतुवरारोहेनभ्राजतिवरानने॥3.55.31॥<br>
एवंवदतितस्मिन्सावस्त्रान्तेनवराङ्गना।<br>
पिधायेन्दुनिभंसीतामुखमश्रूण्यवर्तयत्॥3.55.32॥<br>
ध्यायन्तींतामिवास्वस्थांदीनांचिन्ताहतप्रभाम्।<br>
उवाचवचनंपापोरावणोराक्षसेश्वरः॥3.55.33॥<br>
अलंव्रीडेनवैदेहिधर्मलोपकृतेनच।<br>
आर्षोऽयंदैवनिष्यन्दोयसत्वामभिगमिष्यति॥3.55.34॥<br>
एतौपादौमहास्निग्धौशिरौभिःपरिपीडितौ।<br>
प्रसादंकुरुमेक्षिप्रंवश्योदासोऽहमस्मिते॥3.55.35॥<br>
इमाःशून्यामयावाचःशुष्ममाणेनभाषिताः।<br>
नचापिरावणःकाञ्चिन्मूर्ध्नास्त्रींप्रणमेतह॥3.55.36॥<br>
एवमुक्त्वादशग्रीवोमैथीलींजनकात्मजाम्।<br>
कृतान्तवशमापन्नोममेयमितिमन्यते॥3.55.37॥</div></div><script>ac.playbackRate=0.5</script></body>
</html>