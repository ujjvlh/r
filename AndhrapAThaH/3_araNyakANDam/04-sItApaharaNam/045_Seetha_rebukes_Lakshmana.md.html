<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-045-Sitaa_Durvachanath_Lakshamana_Nirgamanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
आर्तस्वरंतुतंभर्तुर्विज्ञायसदृशंवने।<br>
उवाचलक्ष्मणंसीतागच्छजानीहिराघवम्॥3.45.1॥<br>
नहिमेहृदयंस्थानेजीवितंवावतिष्ठति।<br>
क्रोशतःपरमार्तस्यश्रुतःशब्दोमयाभृशम्॥3.45.2॥<br>
तंक्षिप्रमभिधावत्वंभ्रातरंशरणैषिणम्।<br>
रक्षसांवशमापन्नंसिंहानामिवगोवृषम्॥3.45.3॥<br>
नजगामतथोक्तस्तुभ्रातुराज्ञायशासनम्।<br>
तमुवाचततस्तत्रकुपिताजनकात्मजा॥3.45.4॥<br>
सौमित्रेमित्ररूपेणभ्रातुस्त्वमसिशत्रुवत्।<br>
यस्त्वमस्यामवस्थायांभ्रातरंनाभिपत्स्यसे॥3.45.5॥<br>
इच्छसित्वंविनश्यन्तंरामंलक्ष्मणमत्कृते।<br>
लोभान्ममकृतेनूनंनानुगच्छसिराघवम्॥3.45.6॥<br>
व्यसनंतेप्रियंमन्येस्नेहोभ्रातरिनास्तिते।<br>
तेनतिष्ठसिविस्रब्धस्तमपश्यन्महाद्युतिम्॥3.45.7॥<br>
किंहिसंशयमापन्नेतस्मिन्नहमयाभवेत्।<br>
कर्तव्यमिहतिष्ठन्त्यायत्प्रधानस्त्वमागतः॥3.45.8॥<br>
इतिब्रुवाणांवैदेहींबाष्पशोकपरिप्लुताम्।<br>
अब्रवील्लक्ष्मणस्त्रस्तांसीतांमृगवधूमिव॥3.45.9॥<br>
पन्नगासुरगन्धर्वदेवमानुषराक्षसैः।<br>
अशक्यस्तववैदेहिभर्ताजेतुंनसंशयः॥3.45.10॥<br>
देविदेवमनुष्येषुगन्धर्वेषुपतत्त्रिषु।<br>
राक्षसेषुपिशाचेषुकिन्नरेषुमृगेषुच॥3.45.11॥<br>
दानवेषुचघोरेषुनसविद्येतशोभने।<br>
योरामंप्रतियुद्ध्येतसमरेवासवोपमम्॥3.45.12॥<br>
अवध्यःसमरेरामोनैवंत्वंवक्तुमर्हसि।<br>
नत्वामस्मिन्वनेहातुमुत्सहेराघवंविना॥3.45.13॥<br>
अनिवार्यंबलंतस्यबलैर्बलवतामपि।<br>
त्रिभिर्लोकैःसमुद्युक्तैःसेश्वरैरपिसामरैः॥3.45.14॥<br>
हृदयंनिर्वृतंतेऽस्तुसन्तापस्त्यज्यतामयम्।<br>
आगमिष्यतितेभार्ताशीघ्रंहत्वामृगोत्तमम्॥3.45.15॥<br>
नचतस्यस्वरोव्यक्तंमाययाकेनचित्कृतः।<br>
गन्धर्वनगरप्रख्यामायासातस्यरक्षसः॥3.45.16॥<br>
न्यासभूतासिवैदेहिन्यस्तामयिमहात्मना।<br>
रामेणत्वंवरारोहेनत्वांत्यक्तुमिहोत्सहे॥3.45.17॥<br>
कृतवैराश्चवैदेहिवयमेतैर्निशाचरैः।<br>
खरस्यनिधनादेवजनस्थानवधंप्रति॥3.45.18॥<br>
राक्षसाविविधावाचोविसृजन्तिमहावने।<br>
हिंसाविहारावैदेहिनचिन्तयितुमर्हसि॥3.45.19॥<br>
लक्ष्मणेनैवमुक्तासाक्रुद्धासंरक्तलोचना।<br>
अब्रवीत्परुषंवाक्यंलक्ष्मणंसत्यवादिनम्॥3.45.20॥<br>
अनार्याकरुणारम्भनृशंसकुलपांसन।<br>
अहंतवप्रियंमन्येरामस्यव्यसनंमहत्॥3.45.21॥<br>
रामस्यव्यसनंदृष्ट्वातेनैतानिप्रभाषसे॥3.45.22॥<br>
नैतच्चित्रंसपत्नेषुपापंलक्ष्णयद्भवेत्।<br>
त्वद्विधेषुनृशंसेषुनित्यंप्रच्छन्नचारिषु॥3.45.23॥<br>
सुदुष्टस्त्वंवनेराममेकमेकोऽनुगच्छसि।<br>
ममहेतोःप्रतिच्छन्नःप्रयुक्तोभरतेनवा॥3.45.24॥<br>
कथमिन्दीवरश्यामंपद्मपत्रनिभेक्षणम्।<br>
उपसंश्रित्यभर्तारंकामयेयंपृथग्जनम्॥3.45.25॥<br>
समक्षंतवसौमित्रेप्राणांस्त्यक्ष्येनसंशयः।<br>
रामंविनाक्षणमपिनहिजीवामिभूतले॥3.45.26॥<br>
इत्युक्तःपरुषंवाक्यंसीतयारोमहर्षणम्।<br>
अब्रवील्लक्ष्मणःसीतांप्राञ्जलिर्विजितेन्द्रियः॥3.45.27॥<br>
उत्तरंनोत्सहेवक्तुंदैवतंभवतीमम।<br>
वाक्यमप्रतिरूपंतुनचित्रंस्त्रीषुमैथिलि॥3.45.28॥<br>
स्वभावस्त्वेषनारीणामेवंलोकेषुदृश्यते।<br>
विमुक्तधर्माश्चपलास्तीक्ष्णाभेदकराःस्त्रियः॥3.45.29॥<br>
नसहेहीदृशंवाक्यंवैदेहिजनकात्मजे।<br>
श्रोत्रयोरुभयोर्मेऽद्यतप्तनाराचसन्निभम्॥3.45.30॥<br>
उपशृण्वन्तुमेसर्वेसाक्षिभूतावनेचराः।<br>
न्यायवादीयथाऽन्यायमुक्तोऽहंपरुषंत्वया॥3.45.31॥<br>
धिक्त्वामद्यप्रणश्यत्वंयन्मामैवंविशङ्कसे।<br>
स्त्रीत्वंदुष्टंस्वभावेनगुरुवाक्येव्यवस्थितम्॥3.45.32॥<br>
गमिष्येयत्रकाकुत्स्थःस्वस्तितेऽस्तुवरानने।<br>
रक्षन्तुत्वांविशालाक्षिसमग्रावनदेवताः॥3.45.33॥<br>
निमित्तानिहिघोराणियानिप्रादुर्भवन्तिमे।<br>
अपित्वांसहरामेणपश्येयंपुनरागतः॥3.45.34॥<br>
लक्ष्मणेनैवमुक्तासारुदन्तीजनकात्मजा।<br>
प्रयुवाचततोवाक्यंतीव्रंबाष्पपरिप्लुता॥3.45.35॥<br>
गोदावरींप्रवेक्ष्यामिविनारामेणलक्ष्मण।<br>
आबन्धिष्येऽथवात्यक्ष्येविषमेदेहमात्मनः॥3.45.36॥<br>
पिबाम्यहंविषंतीक्ष्णंप्रवेक्ष्यामिहुताशनम्।<br>
नत्वहंराघवादन्यंपदापिपुरुषंस्पृशे॥3.45.37॥<br>
इतिलक्ष्मणमाक्रुश्यसीतादुःखसमन्विता।<br>
पाणिभ्यांरुदतीदुःखादुदरंप्रजघानह॥3.45.38॥<br>
तामार्त्तरूपांविमनारुदन्तींसौमित्रिरालोक्यविशालनेत्राम्।<br>
आश्वासयामासनचैवभर्तुस्तंभ्रातरंकिञ्चिदुवाचसीता॥3.45.39॥<br>
ततस्तुसीतामभिवाद्यलक्ष्मणःकृताञ्जलिःकिञ्चिदभिप्रणम्यच।<br>
अन्वीक्षमाणोबहुशश्चमैथिलींजगामरामस्यसमीपमात्मवान्॥3.45.40॥</div></div><script>ac.playbackRate=0.5</script></body>
</html>