<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-053-Ravana_Nindaa.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
खमुत्पतन्तंतंदृष्ट्वामैथिलीजनकात्मजा।<br>
दुःखितापरमोद्विग्नाभयेमहतिवर्तिनी॥3.53.1॥<br>
रोषरोदनताम्राक्षीभीमाक्षंराक्षसाधिपम्।<br>
रुदन्तीकरुणंसीताह्रियमाणेदमब्रवीत्॥3.53.2॥<br>
नव्यपत्रपसेनीचकर्मणाऽनेनरावण।<br>
ज्ञात्वाविरहितांयन्मांचोरयित्वापलायसे॥3.53.3॥<br>
त्वयैवनूनंदुष्टात्मन्भीरुणाहर्तुमिच्छता।<br>
ममापवाहितोभर्तामृगरूपेणमायया॥3.53.4॥<br>
योहिमामुद्यतस्त्रातुंसोऽप्ययंविनिपातितः।<br>
गृध्रराजःपुराणोऽसौश्वशुरस्यसखामम॥3.53.5॥<br>
परमंखलुतेवीर्यंदृश्यतेराक्षसाधम।<br>
विश्राव्यनामधेयंहियुद्धेनास्मिजितात्वया॥3.53.6॥<br>
ईदृशंगर्हितंकर्मकथंकृत्वानलज्जसे।<br>
स्त्रियाश्चहरणंनीचरहितेतुपरस्यच॥3.53.7॥<br>
कथयिष्यन्तिलोकेषुपुरुषाःकर्मकुत्सितम्।<br>
सुनृशंसमधर्मिष्ठंतवशौण्डीर्यमानिनः॥3.53.8॥<br>
धिक्तेशौर्यंचसत्त्वंचयत्त्वंकथितवांस्तदा।<br>
कुलाक्रोशकरंलोकेधिक्तेचारित्रमीदृशम्॥3.53.9॥<br>
किंकर्तुंशक्यमेवंहियज्जवेनैवधावसि।<br>
मुहूर्तमपितिष्ठस्वनजीवन्प्रतियास्यसि॥3.53.10॥<br>
नहिचक्षिष्पथंप्राप्यतयोःपार्थिवपुत्रयोः।<br>
ससैन्योऽपिसमर्थस्त्वंमुहूर्तमपिजीवितुम्॥3.53.11॥<br>
वनेप्रज्वलितस्येवस्पर्शमग्नेर्विहङ्गमः।<br>
साधुकृत्वाऽऽत्मनःपथ्यंसाधुमांमुञ्चरावण॥3.53.12॥<br>
मत्प्रधर्षणरुष्टोहिभ्रात्रासहपतिर्मम।<br>
विधास्यतिविनाशायत्वंमांयदिनमुञ्चसि॥3.53.13॥<br>
येनत्वंव्यवसायेनबलान्मांहर्तुमिच्छसि।<br>
व्यवसायःसतेनीचभविष्यतिनिरर्थकः॥3.53.14॥<br>
नह्यहंतमपश्यन्तीभर्तारंविबुधोपमम्।<br>
उत्सहेशत्रुवशगाप्राणान्धारयितुंचिरम्॥3.53.15॥<br>
ननूनंचात्मनःश्रेयःपथ्यंवासमवेक्षसे।<br>
मत्युकालेयथामर्त्योविपरीतानिसेवते॥3.53.16॥<br>
मुमूर्षूणांहिसर्वेषांयत्पथ्यंतन्नरोचते।<br>
पश्याम्यद्यहिकण्ठेत्वांकालपाशावपाशितम्॥3.53.17॥<br>
यथाचास्मिन्भयस्थानेनबिभेतिदशानन।<br>
व्यक्तंहिरण्मयान्हित्वंसम्पश्यसिमहीरुहान्॥3.53.18॥<br>
नदींवैतरणींघोरांरिधिरौघनिवासिनीम्।<br>
असिपत्त्रवनंचैवभीमंपश्यसिरावण॥3.53.19॥<br>
तप्तकाञ्चनपुष्पांचवैडूर्यप्रवरच्छदाम्।<br>
द्रक्ष्यसेशाल्मलींतीक्ष्णामायसैःकण्टकैश्चिताम्॥3.53.20॥<br>
नहित्वमीदृशंकृत्वातस्यालीकंमहात्मनः।<br>
धरितुंशक्यसिचिरंविषंपीत्वेवनिर्घृणः॥3.53.21॥<br>
बद्धस्त्वंकालपाशेनदुर्निवारेणरावण।<br>
क्वगतोलप्स्यसेशर्मभर्तुर्मममहात्मनः॥3.53.22॥<br>
निमेषान्तरमात्रेणविनाभ्रात्रामहावने।<br>
राक्षसानिहतायेनसहस्राणिचतुर्दश॥3.53.23॥<br>
सकथंराघवोवीरःसर्वास्त्रकुशलोबली।<br>
नत्वांहन्याच्छरैस्तीक्ष्णैरिष्टभार्यापहारिणम्॥3.53.24॥<br>
एतच्चान्यच्चपरुषंवैदेहीरावणाङ्कगा।<br>
भयशोकसमाविष्टाकरुणंविललापह॥3.53.25॥<br>
तथाभृशार्तांबहुचैवभाषिणींविलापपूर्वंकरुणंचभामिनीम्।<br>
जहारपापःकरुणंविवेष्टतींनृपात्मजामागतगात्रवेपथुम्॥3.53.26॥</div></div><script>ac.playbackRate=0.5</script></body>
</html>