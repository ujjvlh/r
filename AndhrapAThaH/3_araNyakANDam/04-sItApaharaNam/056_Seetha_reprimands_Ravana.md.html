<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-056-Sitaaya_Rama_Parakrama_Varnanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सातथोक्तातुवैदेहीनिर्भयाशोककर्शितता।<br>
तृणमन्तरतःकृत्वारावणंप्रत्यभाषत॥3.56.1॥<br>
राजादशरथोनामधर्मसेतुरिवाचलः।<br>
सत्यसन्धःपरिज्ञातोयस्यपुत्रःसराघवः॥3.56.2॥<br>
रामोनामसधर्मात्मात्रिषुलोकेषुविश्रुतः।<br>
दीर्घबाहुर्विशालाक्षोदैवतंहिपतिर्मम॥3.56.3॥<br>
इक्ष्वाकूणांकुलेजातःसिंहस्कन्धोमहाद्युतिः।<br>
लक्ष्मणेनसहभ्रात्रायस्तेप्राणान्हरिष्यति॥3.56.4॥<br>
प्रत्यक्षंयद्यहंतस्यत्वयास्यांधर्षिताबलात्।<br>
शयितात्वंहतःसङ्ख्येजनस्थानेयथाखरः॥3.56.5॥<br>
यएतेराक्षसाःप्रोक्ताघोररूपामहाबलाः।<br>
राघवेनिर्विषाःसर्वेसुपर्णेपन्नगायथा॥3.56.6॥<br>
तस्यज्याविप्रमुक्तास्तेशराःकाञ्चनभूषणाः।<br>
शरीरंविधमिष्यन्तिगङ्गाकूलमिवोर्मयः॥3.56.7॥<br>
असुरैर्वासुरैर्वात्वंयद्यवध्योऽसिरावण।<br>
उत्पाद्यसुमहद्वैरंजीवंस्तस्यनमोक्ष्यसे॥3.56.8॥<br>
सतेजीवितशेषस्यराघवोन्तकरोबली।<br>
पशोर्यूपगतस्येवजीवितंतवदुर्लभम्॥3.56.9॥<br>
यदिपश्येत्सरामस्त्वांरोषदीप्तेनचक्षुषा।<br>
रक्षस्त्वमद्यनिर्दग्धोगच्छेःसद्यःपराभवम्॥3.56.10॥<br>
यश्चन्द्रंनभसोभूमौपातयेन्नाशयेतवा।<br>
सागरंशोषयेद्वापिससीतांमोचयेदिह॥3.56.11॥<br>
गतायुस्त्वंगतश्रीकोगतसत्त्वोगतेन्द्रियः।<br>
लङ्कावैधव्यसंयुक्तात्वत्कृतेनभविष्यति॥3.56.12॥<br>
नतेपापमिदंकर्मसुखोदर्कंभविष्यति।<br>
याऽहंनीताविनाभावंपतिपार्श्वात्त्वयावने॥3.56.13॥<br>
सहिदैवतसंयुक्तोममभर्तामहाद्युतिः।<br>
निर्भयोवीर्यमाश्रित्यशून्योवसतिदण्डके॥3.56.14॥<br>
सतेदर्पंबलंवीर्यमुत्सेकंचतथाविधम्।<br>
अपनेष्यतिगात्रेभ्यःशरवर्षेणसंयुगे॥3.56.15॥<br>
यदाविनाशोभूतानांदृश्यतेकालचोदितः।<br>
तदाकार्येप्रमाद्यन्तिनराःकालवशंगताः॥3.56.16॥<br>
मांप्रधृष्यसतेकालःप्राप्तोऽयंराक्षसाधम।<br>
आत्मनोराक्षसानांचवधायान्तःपुरस्यच॥3.56.17॥<br>
नशक्यायज्ञमध्यस्थावेदिःस्रुग्भाण्डमण्डिता।<br>
द्विजातिमन्त्रपूताचचण्डालेनावमर्दितुम्॥3.56.18॥<br>
तथाहंधर्मनित्यस्यधर्मपत्नीपतिव्रता।<br>
त्वयास्प्रष्टुंनशक्याऽस्मिराक्षसाधमपापिना॥3.56.19॥<br>
क्रीडन्तीराजहंसेनपद्मषण्डेषुनित्यदा।<br>
हंसीसातृमषण्डस्थंकथंपश्येतमदगुकम्॥3.56.20॥<br>
नेदंशरीरंरक्ष्यंमेजीवितंवापिराक्षस।<br>
नतुशक्ष्याम्युपक्रोशंपृथिव्यांदातुमात्मनः॥3.56.21॥<br>
एवमुक्त्वातुवैदेहीक्रोधात्सुपरुषंवचः।<br>
रावणंमैथिलीतत्रपुनर्नोवाचकिञ्चन॥3.56.22॥<br>
सीतायावचनंश्रुत्वापरुषंरोमहर्षणम्।<br>
प्रत्युवाचततःसीतांभयसन्दर्शनंवचः॥3.56.23॥<br>
शृणुमैथिलिमद्वाक्यंमासान्द्वादशभामिनि।<br>
कालेनानेननाभ्येषियदिमांचारुहासिनि॥3.56.24॥<br>
ततस्त्वांप्रातराशार्थंसूदाश्छेत्स्यन्तिलेशशः॥3.56.25॥<br>
इत्युक्त्वापरुषंवाक्यंरावणःशत्रुरावणः।<br>
राक्षसीश्चततःक्रुद्धइदंवचनमब्रवीत्॥3.56.26॥<br>
शीघ्रमेवहिराक्षस्योविकृताघोरदर्शनाः।<br>
दर्पमस्याविनेष्यध्वंमांसशोणितभोजनाः॥3.56.27॥<br>
वचनादेवतास्तस्यसुघोराराक्षसीगणाः।<br>
कृतप्राञ्जलयोभूत्वामैथिलींपर्यवारयन्॥3.56.28॥<br>
सताःप्रोवाचराजातुरावणोघोरदर्शनः।<br>
प्रचाल्यचरुणोत्कर्षैर्दारयन्निवमेदिनीम्॥3.56.29॥<br>
अशोकवनिकामध्येमैथिलीनीयतामियम्।<br>
तत्रेयंरक्ष्यतांगूढंयुष्माभिःपरिवारिता॥3.56.30॥<br>
तत्रैवान्तर्जनैर्घोरैःपुनःसान्त्वैश्चमैथिलीम्।<br>
आनयध्वंवशंसर्वावन्यांगजवधूमिव॥3.56.31॥<br>
इतिप्रतिसमादिष्टाराक्षस्योरावणेनताः।<br>
अशोकवनिकांजग्मुर्मैथिलींप्रतिगृह्यतु॥3.56.32॥<br>
सर्वकामफलैर्वृक्षैर्नानापुष्पफलैर्वृताम्।<br>
सर्वकालमदैश्चापिद्विजैःसमुपसेविताम्॥3.56.33॥<br>
सातुशोकपरीताङ्गीमैथिलीजनकात्मजा।<br>
राक्षसीवशमापन्नाव्याघ्रीणांहरिणीयथा॥3.56.34॥<br>
शोकेनमहताग्रस्तामैथिलीजनकात्मजा।<br>
नशर्मलभतेभीरुःपाशबद्धामृगीयथा॥3.56.35॥<br>
नविन्दतेतत्रतुशर्ममैथिलीविरूपनेत्राभिरतीवतर्जिता।<br>
पतिंस्मरन्तीदयितंचदैवतंविचेतनाऽभूद्भयशोकपीडिता॥3.56.36॥</div></div><script>ac.playbackRate=0.5+parseInt(slider.value)/200</script></body>
</html>