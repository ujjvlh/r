<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-033-Ravana_Nirbhartha_Sanaa.mp3" type="audio/mpeg"></audio><br>
<br>
ततःशूर्पणखादीनारावणंलोकरावणम्।<br>
आमात्यमध्येसङ्क्रुद्धापरुषंवाक्यमब्रवीत्॥3.33.1॥<br>
प्रमत्तःकामभोगेषुस्वैरवृतोनिरङ्कुशः।<br>
समुत्पन्नंभयंघोरंबोद्धव्यंनावबुद्ध्यसे॥3.33.2॥<br>
सक्तंग्राम्येषुभोगेषुकामवृत्तंमहीपतिम्।<br>
लुब्धंनबहुमन्यन्तेश्मशानाग्निमिवप्रजाः॥3.33.3॥<br>
स्वयंकार्याणियःकालेनानुतिष्ठतिपार्थिवः।<br>
सतुवैसहराज्येनतैश्चकार्यैर्विनश्यति॥3.33.4॥<br>
अयुक्तचारंदुर्दर्शमस्वाधीनंनराधिपम्।<br>
वर्जयन्तिनरादूरान्नदीपङ्कमिवद्विपाः॥3.33.5॥<br>
येनरक्षन्तिविषयमस्वाधीनानराधिपाः।<br>
तेनवृद्ध्याप्रकाशन्तेगिरयःसागरेयथा॥3.33.6॥<br>
आत्मवद्भिर्विगृह्यत्वंदेवगन्धर्वदानवैः।<br>
अयुक्तचारश्चपलःकथंराजाभविष्यसि॥3.33.7॥<br>
त्वंतुबालस्वभावश्चबुद्धिहीनश्चराक्षस।<br>
ज्ञातव्यंतुनजानीषेकथंरजाभविष्यसि॥3.33.8॥<br>
येषांचारश्चकोशश्चनयश्चजयतांवर।<br>
अस्वाधीनानरेन्द्राणांप्राकृतैस्तेजनैःसमाः॥3.33.9॥<br>
यस्मात्पश्यन्तिदूरस्थान्सर्वानर्थान्नराधिपाः।<br>
चारेणतस्मादुच्यन्तेराजानोदीर्घचक्षुषः॥3.33.10॥<br>
अयुक्तचारंमन्येत्वांप्राकृतैःसचिवैर्वृतम्।<br>
स्वजनंतुजनस्थानंहतंयोनावबिद्ध्यसे॥3.33.11॥<br>
चतुर्दशसहस्राणिरक्षसांक्रूरकर्मणाम्।<br>
हतान्येकेनरामेणखरश्चसहदूषणः॥3.33.12॥<br>
ऋषीणामभयंदत्तंकृतक्षेमाश्चदण्डकाः।<br>
धर्षितंचजनस्थानंरामेणाक्लिष्टकर्मणा॥3.33.13॥<br>
त्वंतुलुब्धःप्रमत्तश्चपराधीनश्चरावण।<br>
विषयेस्वेसमुत्पन्नंभयंयोनावबुद्ध्यसे॥3.33.14॥<br>
तीक्ष्णमल्पप्रदातारंप्रमत्तंगर्वितंशठम्।<br>
व्यसनेसर्वभूतानिनाभिधावन्तिपार्थिवम्॥3.33.15॥<br>
अतिमानिनमग्राह्यमात्मसम्भावितंनरम्।<br>
क्रोधिनंव्यसनेहन्तिस्वजनोऽपिमहीपतिम्॥3.33.16॥<br>
नानुतिष्ठतिकार्याणिभयेषुनबिभेतिच।<br>
क्षिप्रंराज्याच्च्युतोदीनस्तृणैस्तुल्योभविष्यति॥3.33.17॥<br>
शुष्कैःकाष्ठैर्भवेत्कार्यंलोष्ठैरपिचपांसुभिः।<br>
नतुस्थानात्परिभ्रष्टैःकार्यंस्याद्वसुधाधिपैः॥3.33.18॥<br>
उपभुक्तंयथावासस्स्रजोवामृदितायथा।<br>
एवंराज्यात्परिभ्रष्टःसमर्थोऽपिनिरर्थकः॥3.33.19॥<br>
अप्रमत्तश्चयोराजासर्वज्ञोविजितेन्द्रियः।<br>
कृतज्ञोधर्मशीलश्चसराजातिष्ठतेचिरम्॥3.33.20॥<br>
नयनाभ्यांप्रसुप्तोपिजागर्तिनयचक्षुषा।<br>
व्यक्तक्रोधप्रसादश्चसराजापूज्यतेजनैः॥3.33.21॥<br>
त्वंतुरावणदुर्बुद्धिर्गुणैरेतैर्विवर्जितः।<br>
यस्यतेऽविदितश्चारैरक्षसांसमुहान्वधः॥3.33.22॥<br>
परावमन्ताविषयेषुसङ्गतोनदेशकालप्रविभागतत्त्ववित्।<br>
अयुक्तबुद्धिर्गुणदोषनिश्चयेविपन्नराज्योनचिराद्विपत्स्यसे॥3.33.23॥<br>
इतिस्वदोषान्परिकीर्तितांस्तयासमीक्ष्यबुद्ध्याक्षणदाचरेश्वरः।<br>
धनेनदर्पेणबलेनचान्वितोविचिन्तयामासचिरंसरावणः॥3.33.24॥<script>ac.playbackRate=0.5</script>