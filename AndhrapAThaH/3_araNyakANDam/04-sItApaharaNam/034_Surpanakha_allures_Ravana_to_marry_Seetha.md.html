<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-034-Sita_Apaharane_Ravanoththe_Janam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततःशूर्पणखांक्रुद्धांब्रुवन्तींपरुषंवचः।<br>
अमात्यमध्येसङ्क्रुद्धःपरिपप्रच्छरावणः॥3.34.1॥<br>
कश्चरामःकथंवीर्यःकिंरूपःकिम्पराक्रमः।<br>
किमर्थंदण्डकारण्यंप्रविष्टःसदुरासदम्॥3.34.2॥<br>
आयुधंकिञ्चरामस्यनिहतायेनराक्षसाः।<br>
खरश्चनिहतःसङ्ख्येदूषणस्त्रिशिरास्तथा॥3.34.3॥<br>
इत्युक्ताराक्षसेन्द्रेणराक्षसीक्रोधमूर्च्छिता।<br>
ततोरामंयथातत्त्वमाख्यातुमुपचक्रमे॥3.34.4॥<br>
दीर्घबाहुर्विशालाक्षश्चीरकृष्णाजिनाम्बरः।<br>
कन्दर्पसमरूपश्चरामोदशरथात्मजः॥3.34.5॥<br>
शक्रचापनिभंचापंविकृष्यकनकाङ्गदम्।<br>
दीप्तान्क्षिपतिनाराचान्सर्पानिवमहाविषान्॥3.34.6॥<br>
नाददानंशरान्घोरान्नमुञ्चन्तंशिलीमुखान्।<br>
नकार्मुकंविकर्षन्तंरामंपश्यामिसंयुगे॥3.34.7॥<br>
हन्यमानंतुतत्सैन्यंपश्यामिशरवृष्टिभिः।<br>
इन्द्रेणोवोत्तमंसस्यमाहतंत्वश्मवृष्टिभिः॥3.34.8॥<br>
रक्षसांभीमरूपाणांसहस्राणिचतुर्दश।<br>
निहतानिशरैस्तीक्ष्णैस्तेनैकेनपदातिना॥3.34.9॥<br>
अर्धाधिकमुहूर्तेनखरश्चसहदूषणः।<br>
ऋषीणामभयंदत्तंकृतक्षेमाश्चदण्डकाः॥3.34.10॥<br>
एकाकथञ्चिन्मुक्ताहंपरिभूयमहात्मना।<br>
स्त्रीवधंशङ्कमानेनरामेणविदितात्मना॥3.34.11॥<br>
भ्राताचास्यमहातेजागुणतस्तुल्यविक्रमः।<br>
अनुरक्तश्चभक्तश्चलक्ष्मणोनामवीर्यवान्॥3.34.12॥<br>
अमर्षीदुर्जयोजेताविक्रान्तोबुद्धिमान्बली।<br>
रामस्यदक्षिणोबाहुर्नित्यंप्राणोबहिश्चरः॥3.34.13॥<br>
राम्सयतुविशालाक्षीपूर्णेन्दुसदृशानना।<br>
धर्मपत्नीप्रियाभर्तुर्नित्यंप्रियहितेरता॥3.34.14॥<br>
सासुकेशीसुनासोरुःसुरूपाचयशस्विनी।<br>
देवतेववनस्यास्यराजतेश्रीरिवापरा॥3.34.15॥<br>
तप्तकाञ्चनवर्णाभारक्ततुङ्गनखीशुभा।<br>
सीतानामवरारोहावैदेहीतनुमध्यमा॥3.34.16॥<br>
नैवदैवीनगन्धर्वीनयक्षीनचकिन्नरी।<br>
नैवंरूपामयानारीदृष्टपूर्वामहीतले॥3.34.17॥<br>
यस्यसीताभवेद्भार्यायंचहृष्टापरिष्वजेत्।<br>
अतिजीवेत्ससर्वेषुलोकेष्वपिपुरन्दरात्॥3.34.18॥<br>
सासुशीलावपुःश्लाध्यारूपेणाप्रतिमाभुवि।<br>
तवानुरूपाभार्यास्यात्त्वंचतस्यास्तथापतिः॥3.34.19॥<br>
भार्यार्थेचतवानेतुमुद्यताहंवराननाम्।<br>
विरूपिताऽस्मिक्रूरेणलक्ष्मणेनमहाभुज॥3.34.20॥<br>
तांतुदृष्ट्वाद्यवैदेहींपूर्णचन्द्रनिभाननाम्।<br>
मन्मथस्यशराणांवैत्वंविधेयोभविष्यसि॥3.34.21॥<br>
यदितस्यामभिप्रायोभार्यार्थेतवजायते।<br>
शीघ्रमुद्ध्रियतांपादोजयार्थमिहदक्षिणः॥3.34.22॥<br>
कुरुप्रियंतथातेषांरक्षसांराक्षसेश्वर।<br>
वधात्तस्यनृशंसस्यरामस्याश्रमवासिनः॥3.34.23॥<br>
तंशरैर्निशितैर्हत्वालक्ष्मणंचमहारथम्।<br>
हतनाथांसुखंसीतांयथावदुपभोक्ष्यसि॥3.34.24॥<br>
रोचतेयदितेवाक्यंममैतद्राक्षसेश्वर।<br>
क्रियतांनिर्विशङ्केनवचनंममरावण॥3.34.25॥<br>
विज्ञायेहात्मशक्तिंचह्रियतामबलाबलात्।<br>
सीतासर्वानवद्याङ्गीभार्यार्थेराक्षसेश्वर॥3.34.26॥<br>
निशम्यरामेणशरैरजिह्मगैर्हतान्जनस्थानगतान्निशाचरान्।<br>
खरंचबुध्वानिहतंचदूषणंत्वमत्रकृत्यंप्रतिपत्तुमर्हसि॥3.34.27॥</div></div><script>ac.playbackRate=0.5+parseInt(slider.value)/200</script></body>
</html>