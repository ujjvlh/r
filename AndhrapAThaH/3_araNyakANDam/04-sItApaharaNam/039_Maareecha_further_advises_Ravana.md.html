<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-039-Sahayya_Karana_Nirakaranam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
एवमस्मितदामुक्तःकथञ्चित्तेनसंयुगे।<br>
इदानीमपियद्वृतंतच्छृणुष्वनिरुत्तरम्॥3.39.1॥<br>
राक्षसाभ्यामहंद्वाभ्यामनिर्विण्णस्तथाकृतः।<br>
सहितोमृगरूपाभ्यांप्रविष्टोदण्डकावनम्॥3.39.2॥<br>
दीप्तजिह्वोमहाकायस्तीक्ष्णदंष्ट्रोमहाबलः।<br>
व्यचरंदण्डकारण्यंमांसभक्षोमहामृगः॥3.39.3॥<br>
अग्निहोत्रेषुतीर्थेषुचैत्यवृक्षेषुरावण।<br>
अत्यन्तघोरोव्यचरंतापसान्सम्प्रधर्षयन्॥3.39.4॥<br>
निहत्यदण्डकारण्येतापसान्धर्मचारिणः।<br>
रुधिराणिपिबंस्तेषांतथामांसानिभक्षयन्॥3.39.5॥<br>
ऋषिमांसाशनःक्रूरस्त्रासयन्वनगोचरान्।<br>
तथारुधिरमत्तोहंविचरन्धर्मदूषकः॥3.39.6॥<br>
आसादयंतदारामंतापसंधर्मचारिणम्।<br>
वैदेहींचमहाभागांलक्ष्मणंचमहारथम्॥3.39.7॥<br>
तापसंनियताहारंसर्वभूतहितेरतम्।<br>
सोऽहंवनगतंरामंपरिभूयमहाबलम्॥3.39.8॥<br>
तापसोऽयमितिज्ञात्वापूर्ववैरमनुस्मरन्।<br>
अभ्यधावंहिसङ्क्रुद्धस्तीक्ष्णशृङ्गोमृगाकृतिः॥3.39.9॥<br>
तेनमुक्तास्त्रयोबाणाःशिताःशत्रुनिबर्हणाः।<br>
विकृष्यबलवच्चापंसुपर्णानिलनिस्वनाः॥3.39.10॥<br>
तेबाणावज्रसङ्काशाःसुमुक्तारक्तभोजनाः।<br>
आजुग्मुःसहिताःसर्वेत्रयःसन्नतपर्वणः॥3.39.11॥<br>
पराक्रमज्ञोरामस्यशरोदृष्टभयःपुरा।<br>
समुद्भ्रान्तस्ततोमुक्तस्तावुभौराक्षसौहतौ॥3.39.12॥<br>
शरेणमुक्तोरामस्यकथञ्चित्प्राप्यजीवितम्।<br>
इहप्रव्राजितोयुक्तस्तापसोऽहंसमाहितः॥3.39.13॥<br>
वृक्षेवृक्षेचपश्यामिचीरकृष्णाजिनाम्बरम्।<br>
गृहीतधनुषंरामंपाशहस्तमिवान्तकम्॥3.39.14॥<br>
अपिरामसहस्राणिभूतःपश्यामिरावण।<br>
रामभूतमिदंसर्वमरण्यंप्रतिभातिमे॥3.39.15॥<br>
राममेवहिपश्यामिरहितेराक्षसाधिप।<br>
दृष्ट्वास्वप्नगतंराममुद्भ्रमामिविचेतनः॥3.39.16॥<br>
रकारादीनिनामानिरामत्रस्तस्यरावण।<br>
रत्नानिचरथाश्चैवत्रासंसञ्जनयन्तिमे॥3.39.17॥<br>
अहंतस्यप्रभावज्ञोनयुद्धंतेनतेक्षमम्।<br>
बलिंवानमुचिंवापिहन्याद्धिरघुनन्दनः॥3.39.18॥<br>
रणेरामेणयुद्ध्यस्वक्षमांवाकुरुराक्षस।<br>
नतेरामकथाकार्यायदिमांद्रष्टुमिच्छसि॥3.39.19॥<br>
बहवःसाधवोलोकेयुक्ताधर्ममनुष्ठिताः।<br>
परेषामपराधेनविनष्टाःसपरिच्छदाः॥3.39.20॥<br>
सोऽहंतवापराधेनविनश्येयंनिशाचर।<br>
कुरुयत्तेक्षमंतत्त्वमहंत्वानानुयामिह॥3.39.21॥<br>
रामश्चहिमहातेजामहासत्त्वोमहाबलः।<br>
अपिराक्षसलोकस्यनभवेदन्तकोऽपिसः॥3.39.22॥<br>
यदिशूर्पणखाहेतोर्जनस्थानगतःखरः।<br>
अतिवृत्तोहतःपूर्वंरामेणाक्लिष्टकर्मणा॥3.39.23॥<br>
अत्रब्रूबियथातत्त्वंकोरामस्यव्यतिक्रमः॥3.39.24॥<br>
इदंवचोबन्धुहितार्थिनामयायथोच्यमानंयदिनाभिपत्स्यसे।<br>
सबान्धवस्त्यक्ष्यसिजीवितंरणेहतोऽद्यरामेणशरैरजिह्मगैः॥3.39.25॥</div></div><script>ac.playbackRate=0.5+parseInt(slider.value)/200</script></body>
</html>