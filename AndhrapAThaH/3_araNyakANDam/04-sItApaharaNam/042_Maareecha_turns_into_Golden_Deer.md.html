<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-042-Suvarna_Mruga_Rupadharanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
एवमुक्त्वातुवचनंमारीचोरावणंततः।<br>
गच्छावेत्यब्रवीद्दीनोभयाद्रात्रिञ्चरप्रभोः॥3.42.1॥<br>
दृष्टश्चाहंपुनस्तेनशरचापासिधारिणा।<br>
मद्वधोद्यतशस्त्रेणविनष्टंजीवितंचमे॥3.42.2॥<br>
नहिरामंपराक्रम्यजीवन्प्रतिनिवर्तते।<br>
वर्ततेप्रतिरूपोऽसौयमदण्डहतस्यते॥3.42.3॥<br>
किन्नुशक्यंमयाकर्तुमेवंत्वयिदुरात्मनि।<br>
एषगच्छाम्यहंतातस्वस्तितेऽस्तुनिशाचर॥3.42.4॥<br>
प्रहृष्टस्त्वभवत्तेनवचनेनसरावणः।<br>
परिष्वज्यसुसंश्लेष्यमिदंवचनमब्रवीत्॥3.42.5॥<br>
एतच्छौण्डीर्ययुक्तंतेमच्छन्दादिवभाषितम्।<br>
इदानीमसिमारीचःपूर्वमन्योनिशाचरः॥3.42.6॥<br>
आरुह्यतामयंशीघ्रंरथोरत्नविभूषितः।<br>
मयासहतथायुक्तःपिशाचवदनैःखरैः॥3.42.7॥<br>
प्रलोभयित्वावैदेहींयथेष्टंगन्तुमर्हसि।<br>
तांशून्येप्रसभंसीतामानयिष्यामिमैथिलीम्॥3.42.8॥<br>
ततोरावणमारीचौविमानमिवतंरथम्।<br>
आरुह्यययतुःशीघ्रंतस्मादाश्रममण्डलात्॥3.42.9॥<br>
तथैवतत्रपश्यन्तौपत्तनानिवनानिच।<br>
गिरींश्चसरितःसर्वाराष्ट्राणिनगराणिच॥3.42.10॥<br>
समेत्यदण्डकारण्यराघवस्याश्रमंततः।<br>
ददर्शसहमारीचोरावणोराक्षसाधिपः॥3.42.11॥<br>
अवतीर्यरथात्तस्मात्ततःकाञ्चनभूषणात्।<br>
हस्तेगृहीत्वामारीचंरावणोवाक्यमब्रवीत्॥3.42.12॥<br>
एतद्रामाश्रमपदंदृश्यतेकदलीवृतम्।<br>
क्रियतांतत्सखेशीघ्रंयदर्थंवयमागताः॥3.42.13॥<br>
सरावणवचःश्रुत्वामारीचोराक्षसस्तदा।<br>
मृगोभूत्वाऽऽश्रमद्वारिरामस्यविचचारह॥3.42.14॥<br>
सतुरूपंसमास्थायमहदद्भुतदर्शनम्।<br>
मणिप्रवरशृङ्गाग्रःसितासितमुखाकृतिः॥3.42.15॥<br>
रक्तपद्मोत्पलमुखइन्द्रनीलोत्पलश्रवाः।<br>
किञ्चिदभ्युन्नतग्रीवइन्द्रनीलदलाधरः॥3.42.16॥<br>
कुन्देन्दुवज्रसङ्काशमुदरंचास्यभास्वरम्।<br>
मधूकनिभपार्श्वश्चपद्मकिञ्जल्कसन्निभः॥3.42.17॥<br>
वैडूर्यसङ्काशखुरस्तनुजङ्घःसुसंहतः।<br>
इन्द्रायुधसवर्णेनपुच्छेनोर्ध्वंविराजता॥3.42.18॥<br>
क्षणेनराक्षसोजातोमृगःपरमशोभनः।<br>
वनंप्रज्वलयन्रम्यंरामाश्रमपदंचतत्॥3.42.19॥<br>
मनोहरंदर्शनीयंरूपंकृत्वासराक्षसः।<br>
प्रलोभनार्थंवैदेह्यानानाधातुविचित्रितम्॥3.42.20॥<br>
विचरन्गच्छतेतस्माच्छाद्वलानिसमन्ततः॥3.42.21॥<br>
रूप्यैर्बिन्दुशतैश्चित्रोभूत्वासप्रियदर्शनः।<br>
विटपीनांकिसलयान्भङ्क्त्वाऽदन्विचचारह॥3.42.22॥<br>
कदलीगृहकंगत्वाकर्णिकारानितस्ततः।<br>
समाश्रयन्मन्दगतिःसीतासन्दर्शनंतथा॥3.42.23॥<br>
राजीवचित्रपृष्ठःसविरराजमहागृगः।<br>
रामाश्रमपदाभ्याशेविचचारयथासुखम्॥3.42.24॥<br>
पुनर्गत्वानिवृत्तश्चविचचारमृगोत्तमः।<br>
गत्वामुहूर्तंत्वरयापुनःप्रतिनिवर्तते॥3.42.25॥<br>
विक्रीडंश्चक्वचिद्भूमौपुनरेवनिषीदति।<br>
आश्रमद्वारमागम्यमृगयूथानिगच्छति॥3.42.26॥<br>
सीतादर्शनमाकाङ्क्षन्राक्षसोमृगतांगतः।<br>
परिभ्रमतिचित्राणिमण्डलानिविनिष्पतन्॥3.42.27॥<br>
समुद्वीक्ष्यचतंसर्वेमृगाह्यन्येवनेचराः।<br>
उपागम्यसमाघ्रायविद्रवन्तिदिशोदश॥3.42.28॥<br>
राक्षमःसोऽपितान्वन्यान्मृगान्मृगवधेरतः।<br>
प्रच्छादनार्थंभावस्यनभक्षयतिसंस्पृशन्॥3.42.29॥<br>
तस्मिन्नेवततःकालेवैदेहीशुभलोचना।<br>
कुसुमापचयव्यग्रापादपानभ्यवर्तत॥3.42.30॥<br>
कर्णिकारानशोकांश्चचूतांश्चमदिरेक्षणा।<br>
कुसुमान्यपचिन्वन्तीचचाररुचिरानना॥3.42.31॥<br>
अनर्हाऽरण्यवासस्यसातंरत्नमयंमृगम्।<br>
मुक्तामणिविचित्राङ्गंददर्शपरमाङ्गना॥3.42.32॥<br>
सातंरुचिरदन्तोष्ठीरूप्यधातुतनूरुहम्।<br>
विस्मयोत्फुल्लनयनासस्नेहंसमुदैक्षत॥3.42.33॥<br>
सचतांरामदयितांपश्यन्मायामयोमृगः।<br>
विचचारपुनश्चित्रंदीपयन्निवतद्वनम्॥3.42.34॥<br>
अदृष्टपूर्वंतंदृष्ट्वानानारत्नमयंमृगम्।<br>
विस्मयंपरमंसीताजगामजनकात्मजा॥3.42.35॥</div></div><script>ac.playbackRate=0.5+parseInt(slider.value)/200</script></body>
</html>