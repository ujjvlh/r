<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-047-Ravanena_Swaishwarya_Kathanam.mp3" type="audio/mpeg"></audio><br>
<br>
रावणेनतुवैदेहीतथापृष्टाजिहीर्षता।<br>
परिव्राजकलिङ्गेनशशंसात्मानमङ्गना॥3.47.1॥<br>
ब्राह्मणश्चातिथिश्चायमनुक्तोहिशपेतमाम्।<br>
इतिध्यात्वामुहूर्तंतुसीतावचनमब्रवीत्॥3.47.2॥<br>
दुहिताजनकस्याहंमैथिलस्यमहात्मनः।<br>
सीतानाम्नाऽस्मिभद्रंतेरामभार्याद्विजोत्तम॥3.47.3॥<br>
उषित्वाद्वादशसमाइक्ष्वाकूणांनिवेशने।<br>
भूञ्जानामानुषान्भोगान्सर्वकामसमृद्धिनी॥3.47.4॥<br>
ततस्त्रयोदशेवर्षेराजाऽमन्त्रयतप्रभुः।<br>
अभिषेचयितुंरामंसमेतोराजमन्त्रिभिः॥3.47.5॥<br>
तस्मिन्सम्भ्रियमाणेतुराघवस्याभिषेचने।<br>
कैकेयीनामभर्तारमार्यासायाचतेवरम्॥3.47.6॥<br>
ममप्रव्राजनंभर्तुर्भरतस्याभिषेचनम्।<br>
द्वावयाचतभर्तारंसत्यसन्धंनृपोत्तमम्॥3.47.7॥<br>
नाद्यभोक्ष्येनचस्वप्स्येनपास्येचकथञ्चन।<br>
एषमेजीवितस्यान्तोरामोयद्यभिषिच्यते॥3.47.8॥<br>
इतिब्रुवाणांकैकेयींश्वशुरोमेसमानदः।<br>
अयाचतार्थैरन्वर्थैर्नचयाच़्ञांचकारसा॥3.47.9॥<br>
ममभर्तामहातेजावयसाप़ञ्चविंशकः।<br>
अष्टादशहिवर्षाणिममजन्मनिगण्यते॥3.47.10॥<br>
रामेतिप्रथितोलोकेगुणवान्सत्यवान्शुचिः।<br>
विशालाक्षोमहाबाहुःसर्वभूतहितेरतः॥3.47.11॥<br>
कामार्तस्तुमहातेजाःपितादशरथःस्वयम्।<br>
कैकेय्याःप्रियकामार्थंतंरामंनाभ्यषेचयत्॥3.47.12॥<br>
अभिषेकायतुपितुःसमीपंराममागतम्।<br>
कैकेयीममभर्तारमित्युवाचधृतंवचः॥3.47.13॥<br>
तवपित्रासमाज्ञप्तंममेदंशृणुराघव।<br>
भरतायप्रदातव्यमिदंराज्यमकण्टकम्॥3.47.14॥<br>
त्वयाहिखलुवस्तव्यंनववर्षाणिप़ञ्चच।<br>
वनेप्रव्रजकाकुत्स्थपितरंमोचयानृतात्॥3.47.15॥<br>
तथेत्युक्त्वाचतांरामःकैकेयीमकुतोभयः।<br>
चकारतद्वचस्तस्याममभर्तादृढव्रतः॥3.47.16॥<br>
दद्यान्नप्रतिगृह्णीयात्सत्यंब्रूयान्नचानृतम्।<br>
एतद्ब्राह्मणरामस्यध्रुवंव्रतमनुत्तमम्॥3.47.17॥<br>
तस्यभ्रातातुद्वैमात्रोलक्ष्मणोनामवीर्यवान्।<br>
रामस्यपुरुषव्याघ्रःसहायःसमरेऽरिहा॥3.47.18॥<br>
सभ्रातालक्ष्मणोनामधर्मचारीदृढव्रतः।<br>
अन्वगच्छद्धनुष्पाणिःप्रव्रजन्तंमयासह॥3.47.19॥<br>
जटीतापसरूपेणमयासहसहानुजः।<br>
प्रविष्टोदण्डकारण्यंधर्मनित्योजितेन्द्रियः॥3.47.20॥<br>
तेवयंप्रच्युताराज्यात्कैकेय्यास्तुकृतेत्रयः।<br>
विचरामद्विजश्रेष्ठवनंगम्भीरमोजसा॥3.47.21॥<br>
समाश्वसमुहुर्तंतुशक्यंवस्तुमिहत्वया।<br>
आगमिष्यतिमेभर्तावन्यमादायपुष्कलम्॥3.47.22॥<br>
सत्वंनामचगोत्रंचकुलंचाचक्ष्वतत्त्वतः।<br>
एकश्चदण्डकारण्येकिमर्थंचरसिद्विज॥3.47.23॥<br>
एवंब्रुवन्त्यांसीतायांरामपत्न्यांमहाबलः।<br>
प्रत्युवाचोत्तरंतीव्रंरावणोराक्षसाधिपः॥3.47.24॥<br>
येनवित्रासितालोकाःसदेवासुरपन्नागाः।<br>
अहंतुरावणोनामसीतेरक्षोगणेश्वरः॥3.47.25॥<br>
त्वांतुकाञ्चनवर्णाभांदृष्ट्वाकौशेयवासिनीम्।<br>
रतिंस्वकेषुदारेषुनाधिगच्छाम्यनिन्दिते॥3.47.26॥<br>
बह्वीनामुत्तमस्त्रीणामाहृतानामितस्ततः।<br>
सर्वासामेवभद्रंतेममाग्रमहिषीभव॥3.47.27॥<br>
लङ्कानामसमुद्रस्यमध्येमममहापुरी।<br>
सागरेणपरिक्षप्तानिविष्टानगमूर्द्धनि॥3.47.28॥<br>
तत्रसीतेमयासार्धंवनेषुविहरिष्यसि।<br>
नचास्यारण्यवास्यस्पृहयिष्यसिभामिनि॥3.47.29॥<br>
प़ञ्चदास्यःसहस्त्राणिसर्वाभरणभूषिताः।<br>
सीतेपरिचरिष्यन्तिभार्याभवसिमेयदि॥3.47.30॥<br>
रावणेनैवमुक्तातुकुपिताजनकात्मजा।<br>
प्रत्युवाचानवद्याङ्गीतमनादृत्यराक्षसम्॥3.47.31॥<br>
महागिरिमिवाकम्प्यंमहेन्द्रसदृशंपतिम्।<br>
महोदधिमिवाक्षोभ्यमहंराममनुव्रता॥3.47.32॥<br>
सर्वलक्षणसम्पन्नंन्यग्रोधपरिमण्डलम्।<br>
सत्यसन्धंमहाभागमहंराममनुव्रता॥3.47.33॥<br>
महाबाहुंमहोरस्कंसिंहविक्रान्तगामिनम्।<br>
नृसिंहंसिंहसङ्काशमहंराममनुव्रता॥3.47.34॥<br>
पूर्णचन्द्राननंरामंराजवत्संजितेन्द्रियम्।<br>
पृथुकीर्तिंमहात्मानमहंराममनुव्रता॥3.47.35॥<br>
त्वंपुनर्जम्बुकःसिंहींमामिच्छसिसुदुर्लभाम्।<br>
नाहंशक्यात्वयास्प्रष्टुमादित्यस्यप्रभायथा॥3.47.36॥<br>
पादपान्काञ्चनान्नूनंबहून्पश्यसिमन्दभाक्।<br>
राघवस्यप्रियांभार्यांयस्त्वमिच्छसिरावण॥3.47.37॥<br>
क्षुधितस्यचसिंहस्यमृगशत्रोस्तरस्विनः।<br>
आशीविषस्यवदनाद्दंष्ट्रामादातुमिच्छसि॥3.47.38॥<br>
मन्दरंपर्वतश्रेष्ठंपाणिनाहर्तुमिच्छसि।<br>
कालकूटंविषंपीत्वास्वस्तिमान्गन्तुमिच्छसि॥3.47.39॥<br>
अक्षिसूच्याप्रमृजसिजिह्वयालेक्षिचक्षुरम्।<br>
राघवस्यप्रियांभार्यांयोऽधिगन्तुंत्वमिच्छसि॥3.47.40॥<br>
अवसज्यशिलांकण्ठेसमुद्रंतर्तुमिच्छसि।<br>
सूर्याचन्द्रमसौचोभौपाणिभ्यांहर्तुमिच्छसि॥3.47.41॥<br>
योरामस्यप्रियांभार्यांप्रधर्षयितुमिच्छसि॥3.47.42॥<br>
अग्निंप्रज्वलितंदृष्ट्वावस्त्रेणाहर्तुमिच्छसि।<br>
कल्याणवृत्तांरामस्ययोभार्यांहर्तुमिच्छसि॥3.47.43॥<br>
अयोमुखानांशूलानामग्रेचरितुमिच्छसि।<br>
रामस्यसदृशींभार्यांयोऽधिगन्तुंत्वमिच्छसि॥3.47.44॥<br>
यदन्तरंसिंहसृगालयोर्वनेयदन्तरंस्यन्दिनिकासमुद्रयोः।<br>
सुराग्य्रसौवीरकयोर्यदन्तरंतदन्तरंवैतवराघवस्यच॥3.47.45॥<br>
यदन्तरंकाञ्चनसीसलोहयोर्यदन्तरंचन्दनवारिपङ्कयोः।<br>
यदन्तरंहस्तिबिडालयोर्वनेतदन्तरंदाशरथेस्तवैवच॥3.47.46॥<br>
यदन्तरंवायसवैनतेययोर्यदन्तरंमद्गुमयूरयोरपि।<br>
यदन्तरंसारसगृध्रयोर्वनेतदन्तरंदाशरथेस्तवैवच॥3.47.47॥<br>
तस्मिन्सहस्राक्षसमप्रभावेरामेस्थितेकार्मुकबाणपाणौ।<br>
हृताऽपितेऽहंनजरांगमिष्येवज्रंयथामक्षिकयावगीर्णम्॥3.47.48॥<br>
इतीवतद्वाक्यमदुष्टभावासुधृष्टमुक्त्वारजनीचरंतम्।<br>
गात्रप्रकम्पव्यथिताबभूववातोद्धतासाकदलीवतन्वी॥3.47.49॥<br>
तांवेपमानामुपलक्ष्यसीतांसरावणोमृत्युसमप्रभावः।<br>
कुलंबलंनामचकर्मचस्वंसमाचचक्षेभयकारणार्थम्॥3.47.50॥<script>ac.playbackRate=0.5</script>