<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-049-Sitaa_Apaharnam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सीतायावचनंश्रुत्वादशग्रीवःप्रतापवान्।<br>
हस्तेहस्तंसमाहत्यचकारसुमहद्वपुः॥3.49.1॥<br>
समैथिलींपुनर्वाक्यंबभाषेचततोभृशम्।<br>
नोन्मत्तयाश्रुतौमन्येममवीर्यपराक्रमौ॥3.49.2॥<br>
उद्वहेयंभुजाभ्यांतुमेदिनीमम्बरेस्थितः।<br>
आपिबेयंसमुद्रंचहन्यांमृत्युंरणेस्थितः॥3.49.3॥<br>
अर्कंरुन्ध्यांशरैस्तीक्ष्णैर्विभिन्द्यांहिमहीतलम्।<br>
कामरूपिणमुन्मत्तेपश्यमांकामदंपतिम्॥3.49.4॥<br>
एवमुक्तवतस्तस्यसूर्यकल्पेशिखिप्रभे।<br>
क्रुद्धस्यहरिपर्यन्तेरक्तेनेत्रेबभूवतुः॥3.49.5॥<br>
सद्यःसौम्यंपरित्यज्यभिक्षुरूपंसरावणः।<br>
स्वंरूपंकालरूपाभंभेजेवैश्रवणानुजः॥3.49.6॥<br>
क्रोधेनमहताविष्टोनीलजीमूतसन्निभः।<br>
दशास्यःकार्मुकीबाणीबभूवक्षणदाचरः॥3.49.7॥<br>
सपरिव्राजकच्छद्ममहाकायोविहायतत्।<br>
प्रतिपद्यस्वकंरूपंरावणोराक्षसाधिपः॥3.49.8॥<br>
संरक्तनयनःक्रोधाज्जीमूतनिचयप्रभः।<br>
रक्ताम्बरधरस्तस्थौस्त्रीरत्नंप्रेक्ष्यमैथिलीम्॥3.49.9॥<br>
सतामसितकेशान्तांभास्करस्यप्रभामिव।<br>
वसनाभरणोपेतांमैथिलींरावणोऽब्रवीत्॥3.49.10॥<br>
त्रिषुलोकेषुविख्यातंयदिभर्तारमिच्छसि।<br>
मामाश्रयवरारोहेतवाहंसदृशःपतिः॥3.49.11॥<br>
मांभजस्वचिरायत्वमहंश्लाघ्यःप्रियस्तव।<br>
नैवचाहंक्वचिद्भद्रेकरिष्येतवविप्रियम्॥3.49.12॥<br>
त्यज्यतांमानुषोभावोमयिभावःप्रणीयताम्।<br>
राज्याच्च्युतमसिद्धार्थंरामंपरिमितायुषम्॥3.49.13॥<br>
कैर्गुणैरनुरक्ताऽसिमूढेमण्डितमानिनि।<br>
यःस्त्रियावचनाद्राज्यंविहायससुहृज्जनम्॥3.49.14॥<br>
अस्मिन्व्यालानुचरितेवनेवसतिदुर्मतिः॥3.49.15॥<br>
अभिगम्यसुदुष्टात्माराक्षसःकाममोहितः।<br>
जग्राहरावणःसीतांबुधःखेरोहिणीमिव॥3.49.16॥<br>
वामेनसीतांपद्माक्षींमूर्द्धजेषुकरेणसः।<br>
ऊर्वोस्तुदक्षिणेनैवपरिजग्राहपाणिना॥3.49.17॥<br>
तंदृष्ट्वामृत्युसङ्काशंतीक्ष्णदंष्ट्रंमहाभुजम्।<br>
प्राद्रवन्गिरिसङ्काशंभयार्तावनदेवताः॥3.49.18॥<br>
सचमायामयोदिव्यःखरयुक्तःखरस्वनः।<br>
प्रत्यदृश्यतहेमाङ्गोरावणस्यमहारथः॥3.49.19॥<br>
ततस्तांपरुषैर्वाक्यैर्भर्त्सयन्समहास्वनः।<br>
अङ्केनादायवैदेहींरथमारोपयत्तदा॥3.49.20॥<br>
सागृहीताविचुक्रोशरावणेनयशस्विनी।<br>
रामेतिसीतादुःखार्तारामंदूरगतंवने॥3.49.21॥<br>
तामकामांसकामार्तःपन्नगेन्द्रवधूमिव।<br>
विवेष्टमानामादायउत्पपाताथरावणः॥3.49.22॥<br>
ततःसाराक्षसेन्द्रेणह्रियमाणाविहायसा।<br>
भृशंचुक्रोशमत्तेवभ्रान्तचित्तायथातुरा॥3.49.23॥<br>
हालक्ष्णमहाबाहोगुरुचित्तप्रसादक।<br>
ह्रियमाणांनजानीषेरक्षसामाममर्षिणा॥3.49.24॥<br>
जीवितंसुखमर्थांश्चधर्महेतोःपरित्यजन्।<br>
ह्रियमाणामधर्मेणमांराघवनपश्यसि॥3.49.25॥<br>
ननुनामाविनीतानांविनेतासिपरन्तप।<br>
कथमेवंविधंपापंनत्वंशास्सिहिरावणम्॥3.49.26॥<br>
नतुसद्योऽविनीतस्यदृश्यतेकर्मणःफलम्।<br>
कालोप्यङ्गीभवत्यत्रसस्यानामिवपक्तये॥3.49.27॥<br>
सकर्मकृतवानेतत्कालोपहतचेतनः।<br>
जीवितान्तकरंघोरंरामाद्व्यसनमाप्नुहि॥3.49.28॥<br>
हन्तेदानींसकामाऽस्तुकैकेयीसहबान्धवैः।<br>
ह्रियेयद्धर्मकामस्यधर्मपत्नीयशस्विनः॥3.49.29॥<br>
आमन्त्रयेजनस्थानेकर्णिकारान्सुपुष्पितान्।<br>
क्षिप्रंरामायशंसध्वंसीतांहरतिरावणः॥3.49.30॥<br>
माल्यवन्तंशिखरिणंवन्देप्रस्रवणंगिरम्।<br>
क्षिप्रंरामायशंसत्वंसीतांहरतिरावणः॥3.49.31॥<br>
हंसकारण्डवाकीर्णांवन्देगोदावरींनदीम्।<br>
क्षिप्रंरामायशंसत्वंसीतांहरतिरावणः॥3.49.32॥<br>
दैवतानिचयान्यस्मिन्वनेविविधपादपे।<br>
नमस्करोम्यहंतेभ्योभर्तुःशंसतमांहृताम्॥3.49.33॥<br>
यानिकानिचिदप्यत्रसत्त्वानिनिवसन्त्युत।<br>
सर्वाणिशरणंयामिमृगपक्षिगणानपि॥3.49.34॥<br>
ह्रियमाणांप्रियांभर्तुःप्राणेभ्योऽपिगरीयसीम्।<br>
विवशाऽपहृतासीतारावणेनेतिशंसत॥3.49.35॥<br>
विदित्वामांमहाबाहुरमुत्रापिमहाबलः।<br>
आनेष्यतिपराक्रम्यवैवस्वतहृतामपि॥3.49.36॥<br>
सातदाकरुणावाचोविलपन्तीसुदुःखिता।<br>
वनस्पतिगतंगृध्रंददर्शायतलोचना॥3.49.37॥<br>
सातमुद्वीक्ष्यसुश्रोणीरावणस्यवशंगता।<br>
समाक्रन्दद्भयपरादुःकोपहतयागिरा॥3.49.38॥<br>
जटोयोपश्यमामार्यह्रियमाणामनाथवत्।<br>
अनेनराक्षसेन्द्रेणकरुणंपापकर्मणा॥3.49.39॥<br>
नैषवारयितुंशक्यस्तवक्रूरोनिशाचरः।<br>
सत्त्ववान्जितकाशीचसायुधश्चैवदुर्मतिः॥3.49.40॥<br>
रामायतुयथातत्त्वंजटायोहरणंमम।<br>
लक्ष्मणायचतत्सर्वमाख्यातव्यमशेषतः॥3.49.41॥</div></div><script>ac.playbackRate=0.5</script></body>
</html>