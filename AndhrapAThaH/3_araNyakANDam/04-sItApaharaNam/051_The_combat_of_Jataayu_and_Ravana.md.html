<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-051-Jataayu_Ravana_Yudhdham.mp3" type="audio/mpeg"></audio><br>
<br>
इत्युक्तस्ययथान्यायंरावणस्यजटायुषा।<br>
क्रुद्धस्याग्निनिभाःसर्वारेजुर्विंशतिदृष्टयः॥3.51.1॥<br>
संरक्तनयनःकोपात्तप्तकाञ्चनकुण्डलः।<br>
राक्षसेन्द्रोऽभिदुद्रावपतगेन्द्रममर्षणः॥3.51.2॥<br>
ससम्प्रहारस्तुमुलस्तयोस्तस्मिन्महावने।<br>
बभूववातोद्धतयोर्मेघयोर्गगनेयथा॥3.51.3॥<br>
तद्बभूवाद्भुतंयुद्धंगृध्रराक्षसयोस्तदा।<br>
सपक्षयोर्माल्यवतोर्महापर्वतयोरिव॥3.51.4॥<br>
ततोनालीकनाराचैस्तीक्ष्णाग्रैश्चविकर्णिभिः।<br>
अभ्यवर्षन्महाघोरैर्गृध्रराजंमहाबलः॥3.51.5॥<br>
सतानिशरजालानिगृघ्रःपत्त्ररथेश्वरः।<br>
जटायुःप्रतिजग्राहरावणास्त्राणिसंयुगे॥3.51.6॥<br>
तस्यतीक्ष्णनखाभ्यांतुचरणाभ्यांमहाबलः।<br>
चकारबहुधागात्रेव्रणान्पतगसत्तमः॥3.51.7॥<br>
अथक्रोधाद्दशग्रीवोजग्राहदशमार्गणान्।<br>
मृत्युदण्डनिभान्घोरान्शत्रुमर्दनकाङ्क्षया॥3.51.8॥<br>
सतैर्बाणैर्महावीर्यःपूर्णमुक्तैरजिह्मगैः।<br>
बिभेदनिशितैस्तीक्ष्णैर्गृधंघोरैःशिलीमुखैः॥3.51.9॥<br>
सराक्षसरथेपश्यन्जानकींबाष्पलोचनाम्।<br>
अचिन्तयित्वातान्बाणान्राक्षसंसमभिद्रवत्॥3.51.10॥<br>
ततोऽस्यसशरंचापंमुक्तामणिविभूषितम्।<br>
चरणाभ्यांमहातेजाबभञ्जपतगेश्वरः॥3.51.11॥<br>
ततोऽन्यद्धनुरादायरावणःक्रोधमूर्च्छितः।<br>
ववर्षशरवर्षाणिशतशोऽथसहस्रशः॥3.51.12॥<br>
शरैरावारितस्तस्यसंयुगेपतगेश्वरः।<br>
कुलायमुपसम्प्राप्तःपक्षीवप्रबभौतदा॥3.51.13॥<br>
सतानिशरवर्षाणिपक्षाभ्यांचविधूयच।<br>
चरणाभ्यांमहातेजाबभञ्जास्यमहद्धनुः॥3.51.14॥<br>
तच्चाग्निसदृशंदीप्तंरावणस्यशरावरम्।<br>
पक्षाभ्यांसमहावीर्योव्याधुनोत्पतगेश्वरः॥3.51.15॥<br>
काञ्चनोरश्छदान्दिव्यान्पिशाचवदनान्खरान्।<br>
तांश्चास्यजवसम्पन्नान्जघानसमरेबली॥3.51.16॥<br>
वरंत्रिवेणुसम्पन्नंकामगंपावकार्चिषम्।<br>
मणिहेमविचित्राङ्गंबभञ्जचमहारथम्॥3.51.17॥<br>
पूर्णचन्द्रप्रतीकाशंछत्त्रंचव्यजनैःसह।<br>
पातयामासवेगेनग्राहिभीराक्षसैःसह॥3.51.18॥<br>
सारथेश्चास्यवेगेनतुण्डेनैवमहच्छिरः।<br>
पुनर्व्यपाहरच्छ्रीमान्पक्षिराजोमहाबलः॥3.51.19॥<br>
सभग्नधन्वाविरथोहताश्वोहतसारथिः।<br>
अङ्केनादायवैदेहींपपातभुविरावणः॥3.51.20॥<br>
दृष्ट्वानिपतितंभूमौरावणंभग्नवाहनम्।<br>
साधुसाध्वितिभूतानिगध्रराजमपूजयन्॥3.51.21॥<br>
परिश्रान्तंतुतंदृष्ट्वाजरयापक्षियूथपम्।<br>
उत्पपातपुनर्हृष्टोमैथिलींगृह्यरावणः॥3.51.22॥<br>
गृध्रराजःसमुत्पत्यसमभिद्रुत्यरावणम्।<br>
समावार्यमहातेजाजटायुरिदमब्रवीत्॥3.51.23॥<br>
वज्रसंस्पर्शबाणस्यभार्यांरामस्यरावण।<br>
अल्पबुद्धेहरस्येनांवधायखलुरक्षसाम्॥3.51.24॥<br>
समित्रबन्धुःसामात्यःसबलःसपरिच्छदः।<br>
विषपानंपिबस्येतत्पिपासितइवोदकम्॥3.51.25॥<br>
अनुबन्धमजानन्तःकर्मणामविचक्षणाः।<br>
शीघ्रमेवविनश्यन्तियथात्वंविनशिष्यसि॥3.51.26॥<br>
बद्धस्त्वंकालपाशेनक्वगतस्तस्यमोक्ष्यसे।<br>
वधायबडिशंगृह्यसामिषंजलजोयथा॥3.51.27॥<br>
नहिजातुदुराधर्षोकाकुत्स्थौतवरावण।<br>
धर्षणंचाश्रमस्यास्यक्षमिष्येतेतुराघवौ॥3.51.28॥<br>
यथात्वयाकृतंकर्मभीरुणालोकगर्हितम्।<br>
तस्कराचरितोमार्गोनैषवीरनिषेवितः॥3.51.29॥<br>
युद्ध्यस्वयदिशूरोऽसिमुहूर्तंतिष्ठरावण।<br>
शयिष्यसेहतोभूमौयथाभ्राताखरस्तथा॥3.51.30॥<br>
परेतकालेपुरुषोयत्कर्मप्रतिपद्यते।<br>
विनाशायात्मनोऽधर्म्यंप्रतिपन्नोऽसिकर्मतत्॥3.51.31॥<br>
पापानुबन्धोवैयस्यकर्मणःकर्मकोनुतत्।<br>
कुर्वीतलोकाधिपतिःस्वयम्भूर्भगवानपि॥3.51.32॥<br>
एवमुक्त्वाशुभंवाक्यंजटायुस्तस्यरक्षसः।<br>
निपपातभृशंपृष्ठेदशग्रीवस्यवीर्यवान्॥3.51.33॥<br>
तंगृहीत्वानखैस्तीक्ष्णैर्विररादसमन्ततः।<br>
अधिरूढोगजारोहोयथास्याद्दुष्टवारणम्॥3.51.34॥<br>
विररादनखैरस्यतुण्डंपृष्ठेसमर्पयन्।<br>
केशांश्चोत्पाटयामासनखपक्षमुखायुधः॥3.51.35॥<br>
सतथागृध्रराजेनक्लिश्यमानोमुहुर्मुहुः।<br>
अमर्षस्फुरितोष्ठःसन्प्राकम्पतसरावणः॥3.51.36॥<br>
सपरिष्वज्यवैदेहींवामेनाङ्केनरावणः।<br>
तलेनाभिजघानाशुजटायुंक्रोधमूर्च्छितः॥3.51.37॥<br>
जटायुस्तमभिक्रम्यतुण्डेनास्यखगाधिपः।<br>
वामबाहून्दशतदाव्यपाहरदरिन्दमः॥3.51.38॥<br>
सञ्छिन्नबाहोःसद्यैवबाहवःसहसाऽभवन्।<br>
विषज्वालावलीयुक्तावल्मीकादिवपन्नगाः॥3.51.39॥<br>
ततःक्रोधाद्दशग्रीवःसीतामुत्सृज्यरावणः।<br>
मुष्टिभ्यांचरणाभ्यांचगृध्रराजमपोथयत्॥3.51.40॥<br>
ततोमुहूर्तंसङ्ग्रामोबभूवातुलवीर्ययोः।<br>
राक्षसानांचमुख्यस्यपक्षिणांप्रवरस्यच॥3.51.41॥<br>
तस्यव्यायच्छमानस्यरामस्यार्थेसरावणः।<br>
पक्षौपार्श्वौचपादौचखङ्गमुद्धृत्यसोऽच्छिनत्॥3.51.42॥<br>
सच्छिन्नपक्षःसहसारक्षसारौद्रकर्मणा।<br>
निपपातहतोगृध्रोधरण्यामल्पजीवितः॥3.51.43॥<br>
तंदृष्ट्वापतितंभूमौक्षतजार्द्रंजटायुषम्।<br>
अभ्यधावतवैदहीस्वबन्धुमिवदुःखिता॥3.51.44॥<br>
तंनीलजीमूतनिकाशकल्पंसुपाण्डुरोरस्कमुदारवीर्यम्।<br>
ददर्शलङ्काधिपतिःपृथिव्यांजटायुषंशान्तमिवाग्निदावम्॥3.51.45॥<br>
ततस्तुतंपत्त्ररथंमहीतलेनिपातितंरावणवेगमर्दितम्।<br>
पुनःपरिष्वज्यशशिप्रभाननारुरोदसीताजनकात्मजातदा॥3.51.46॥<script>ac.playbackRate=0.5</script>