<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-036-Sahayyartham_Ravana_Prathana.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
मारीचश्रूयतांतातवचनंममभाषतः।<br>
आर्तोऽस्मिममचार्तस्यभावन्हिपरमागतिः॥3.36.1॥<br>
जानीषेत्वंजनस्थानेयथाभ्राताखरोमम।<br>
दूषणश्चमहाबाहुःस्वसाशूर्पणखाचमे॥3.36.2॥<br>
त्रिशिराश्चमहातेजाराक्षसःपिशिताशनः।<br>
अन्येचबहवःशूरालब्धलक्षानिशाचराः॥3.36.3॥<br>
वसन्तिमन्नियोगेननित्यवासंचराक्षसाः।<br>
बाधमानामाहरण्येमुनीन्वैधर्मचारिणः॥3.36.4॥<br>
चतुर्दशसहस्राणिरक्षसांभीमकर्मणाम्।<br>
शूराणांलब्धलक्षाणांखरचित्तानुवर्तिनाम्॥3.36.5॥<br>
सङ्गताःपरमायत्तारामेणसहसंयुगे।<br>
नानाप्रहरणोपेताःखरप्रमुखराक्षसाः॥3.36.6॥<br>
तेनसञ्जातरोषेणरामेणरणमूर्द्धनि।<br>
अनुक्त्वापरुषंकिञ्चिच्छरैर्व्यापारितंधनुः॥3.36.7॥<br>
चतुर्दशसहस्राणिरक्षसामुग्रतेजसाम्।<br>
निहतानिशरैस्तीक्ष्णैर्मानुषेणपदातिना॥3.36.8॥<br>
खरश्चनिहतःसङ्ख्येदूषणश्चनिपातितः।<br>
हतश्चत्रिशिराश्चापिनिर्भयादण्डकाःकृताः॥3.36.9॥<br>
पित्रानिरस्तःक्रुद्धेनसभार्यःक्षीणजीवितः।<br>
सहन्तातस्यसैन्यस्यरामःक्षत्त्रियपांसनः॥3.36.10॥<br>
दुःशीलःकर्कशस्तीक्ष्णोमूर्खोलुब्धोऽजितेन्द्रियः।<br>
त्यक्तधर्मोह्यधर्मात्माभूतानामहितेरतः॥3.36.11॥<br>
येनवैरंविनारण्येसत्त्वमाश्रित्यकेवलम्।<br>
कर्णनासापहरणाद्भगिनीमेविरुरिता॥3.36.12॥<br>
तस्यभार्यांजनस्थानात्सीतांसुरसुतोपमाम्।<br>
आनयिष्यामिविक्रम्यसहायस्तत्रमेभव॥3.36.13॥<br>
त्वयाह्यहंसहायेनपार्श्वस्थेनमहाबल।<br>
भ्रातृभिश्चसुरान्युद्धेसमग्रान्नाभिचिन्तये॥3.36.14॥<br>
तत्सहायोभवत्वंमेसमर्थोह्यसिराक्षम।<br>
वीर्येयुद्धेचदर्पेचनह्यस्तिसदृशस्तव॥3.36.15॥<br>
उपायज्ञोमहान्शूरःसर्वमायाविशारदः।<br>
एतदर्थमहंप्राप्तस्त्वत्समीपंनिशाचर॥3.36.16॥<br>
शृणुतत्कर्मसाहाय्येयत्कार्यंवचनान्मम॥3.36.17॥<br>
सौवर्णस्त्वंमृगोभूत्वाचित्रोरजतबिन्दुभिः।<br>
आश्रमेतस्यरामस्यसीतायाःप्रमुखेचर॥3.36.18॥<br>
त्वांतुनिस्संशयंसीतादृष्ट्वातुमृगरूपिणम्।<br>
गृह्यतामितिभर्तारंलक्ष्मणंचाभिधास्यति॥3.36.19॥<br>
ततस्तयोरपायेतुशून्येसीतांयथासुखम्।<br>
निराबाधोहरिष्यामिराहुश्चन्द्रप्रभामिव॥3.36.20॥<br>
ततःपश्चात्सुखंरामेभार्याहरणकर्शिते।<br>
विश्रब्धःप्रहरिष्यामिकृतार्थेनान्तरात्मना॥3.36.21॥<br>
तस्यरामकथांश्रुत्वामारीचस्यमहात्मनः।<br>
शष्कंसमभवद्वक्त्रंपरित्रस्तोबभूवसः॥3.36.22॥<br>
ओष्ठौपरिलिहन्शुष्कौनेत्रैरनिमिषैरिव।<br>
मृतभूतइवार्तस्तुरावणंसमुदैक्षत॥3.36.23॥<br>
सरावणंत्रस्तविषण्णचेतामहावनेरामपराक्रमज्ञः।<br>
कृताञ्जलिस्तत्त्वमुवाचवाक्यंहितंचतस्मैहितमात्मनश्च॥3.36.24॥</div></div><script>ac.playbackRate=0.5+parseInt(slider.value)/200</script></body>
</html>