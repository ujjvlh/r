<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-054-Bhushana_Prekshepanam_Lankaa_Praveshanam_Cha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ह्रियमाणातुवैदेहीकञ्चिन्नाथमपश्यती।<br>
ददर्शगिरिशृङ्गस्थान्पञ्चवानरपुङ्गवान्॥3.54.1॥<br>
उत्तरीयंवरारोहाशुभान्याभरणानिच।<br>
मुमोचयदिरामायशंसेयुरितिमैथिली॥3.54.2॥<br>
वस्त्रमुत्सृज्यतन्मध्येनिक्षिप्तंसहभूषणम्।<br>
सम्भ्रमात्तुदशग्रीवस्तत्कर्मनसबुद्धवान्॥3.54.3॥<br>
पिङ्गाक्षास्तांविशालाक्षींनेत्रैरनिमिषैरिव।<br>
विक्रोशन्तींतथासीतांददृशुर्वानरर्षभाः॥3.54.4॥<br>
सचपम्पामतिक्रम्यलङ्कामभिमुखःपुरीम्।<br>
जगामरुदतींगृह्यवैदेहींराक्षसेश्वरः॥3.54.5॥<br>
तांजहारसुसंहृष्टोरावणोमृत्युमात्मनः।<br>
उत्सङ्गेनैवभुजगींतीक्ष्णदंष्ट्रांमहाविषाम्॥3.54.6॥<br>
वनानिसरितःशैलान्सरांसिचविहायसा।<br>
सक्षिप्रंसमतीयायशरश्चापादिवच्युतः॥3.54.7॥<br>
तिमिनक्रनिकेतंतुवरुणालयमक्षयम्।<br>
सरतांशरणंगत्वासमतीयायसागरम्॥3.54.8॥<br>
सम्भ्रमात्परिवृत्तोर्मीरुद्धमीनमहोरगः।<br>
वैदेह्यांह्रियमाणायांबभूववरुणालयः॥3.54.9॥<br>
अन्तरिक्षगतावाचःससृजुश्चारणास्तदा।<br>
एतदन्तोदशग्रीवइतिसिद्धास्तदाऽब्रुवन्॥3.54.10॥<br>
सतुसीतांविवेष्टन्तीमङ्केनादायरावणः।<br>
प्रविवेशपुरींलङ्कांरूपिणींमृत्युमात्मनः॥3.54.11॥<br>
सोऽभिगम्यपुरींलङ्कांसुविभक्तमहापथाम्।<br>
संरूढकक्ष्याबहुलंस्वमन्तःपुरमाविशत्॥3.54.12॥<br>
तत्रतामसितापाङ्गांशोकमोहपरायणाम्।<br>
निदधेरावणःसीतांमयोमायामिवस्त्रियम्॥3.54.13॥<br>
अब्रवीच्चदशग्रीवःपिशाचीर्घोरदर्शनाः।<br>
यथानेमांपुमान्स्त्रीवासीतांपश्यत्यसम्मतः॥3.54.14॥<br>
मुक्तामणिसुवर्णानिवस्त्राण्याभरणानिच।<br>
यद्यदिच्छेत्तदेवास्यादेयंमच्छन्दतोयथा॥3.54.15॥<br>
याचवक्ष्यतिवैदेहींवचनंकिञ्चिदप्रियम्।<br>
अज्ञानाद्यदिवाज्ञानान्नतस्याजीवितंप्रियम्॥3.54.16॥<br>
तथोक्त्वाराक्षसीस्तास्तुराक्षसेन्द्रःप्रतापवान्।<br>
निष्क्रम्यान्तःपुरात्तस्मात्किंकृत्यमितिचिन्तयन्॥3.54.17॥<br>
ददर्शाष्टौमहावीर्यान्राक्षसान्पिशिताशनान्॥3.54.18॥<br>
सतान्दृष्ट्वामहावीर्योवरदानेनमोहितः।<br>
उवाचैतानिदंवाक्यंप्रशस्यबलवीर्यतः॥3.54.19॥<br>
नानाप्रहरणाःक्षिप्रमितोगच्छतसत्वराः।<br>
जनस्थानंहतस्थानंभूतपूर्वंखरालयम्॥3.54.20॥<br>
तत्रोष्यतांजनस्थानेशून्येनिहतराक्षसे।<br>
पौरुषंबलमाश्रित्यत्रासमुत्सृज्यदूरतः॥3.54.21॥<br>
बलंहिसुमहद्यन्मेजनस्थानेनिवेशितम्।<br>
सदूषणखरंयुद्धेहतंरामेणसायकैः॥3.54.22॥<br>
तत्रक्रोधोममामर्षाद्धैर्यस्योपरिवर्तते।<br>
वैरंचसुमहज्जातंरामंप्रतिसुदारुणम्॥3.54.23॥<br>
निर्यातयितुमिच्छामितच्चवैरमहंरिपोः।<br>
नहिलप्स्याम्यहंनिद्रामहत्वासंयुगेरिपुम्॥3.54.24॥<br>
तंत्विदानीमहंहत्वाखरदूषणघातिनम्।<br>
रामंशर्मोपलप्स्यामिधनंलब्ध्वेवनिर्धनः॥3.54.25॥<br>
जनस्थानेवसद्भिस्तुभवद्भीराममाश्रिता।<br>
प्रवृत्तिरुपनेतव्याकिंकरोतीतितत्त्वतः॥3.54.26॥<br>
अप्रमादाच्चगन्तव्यंसर्वैरपिनिशाचरैः।<br>
कर्तव्यश्चसदायत्नोराघवस्यवधंप्रति॥3.54.27॥<br>
युष्माकंचबलज्ञोऽहंबहुशोरणमूर्धनि।<br>
अतश्चास्मिन्जनस्थानेमयायूयंनियोजिताः॥3.54.28॥<br>
ततःप्रियंवाक्यमुपेत्यराक्षसामहार्थमष्टावभिवाद्यरावणम्।<br>
विहायलङ्कांसहिताःप्रतस्थिरेयतोजनस्थानमलक्ष्यदर्शनाः॥3.54.29॥<br>
ततस्तुसीतामुपलभ्यरावणःसुसम्प्रहृष्टःपरिगृह्यमैथिलीम्।<br>
प्रसज्यरामेणचवैरमुत्तमंबभूवमोहान्मुदितःसराक्षसः॥3.54.30॥</div></div><script>ac.playbackRate=0.5+parseInt(slider.value)/200</script></body>
</html>