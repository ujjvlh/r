<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-032-Shoorpanakakrutha_Ravana_Bala_Stuthi.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
ततःशूर्पणखीदृष्ट्वासहस्राणिचतुर्दश।<br>
हतान्येकेनरामेणरक्षसांभीमकर्मणाम्॥3.32.1॥<br>
दूषणंचखरंचैवहतंत्रिशिरसासह।<br>
दृष्ट्वापुनर्महानादंननादजलदोयथा॥3.32.2॥<br>
सादृष्ट्वाकर्मरामस्यकृतमन्यैसुदुष्करम्।<br>
जगामपरमोद्विग्नालङ्कांरावणपालिताम्॥3.32.3॥<br>
साददर्शविमानाग्रेरावणंदीप्ततेजसम्।<br>
उपोपविष्टंसचिवैर्मरुद्भिरिववासवम्॥3.32.4॥<br>
आसीनंसूर्यसङ्काशेकाञ्चनेपरमासने।<br>
रूक्मवेदिगतंप्राज्यंज्वलन्तमिवपावकम्॥3.32.5॥<br>
देवगन्धर्वभूतानामृषीणांचमहात्मनाम्।<br>
अजेयंसमरेशूरंव्यात्ताननमिवान्तकम्॥3.32.6॥<br>
देवासुरविमर्देषुवज्राशनिकृतव्रणम्।<br>
ऐरावतविषाणाग्रैरुद्घृष्टकिणवक्षसम्॥3.32.7॥<br>
विंशद्भुजंदशग्रीवंदर्शनीयपरिच्छदम्।<br>
विशालवक्षसंवीरंराजलक्षणशोभितम्॥3.32.8॥<br>
स्निग्धवैडूर्यसङ्काशंतप्तकाञ्जनकुण्डलम्।<br>
सुभुजंशुक्लदशनंमहास्यंपर्वातोपमम्॥3.32.9॥<br>
विष्णुचक्रनिपातैश्चशतशोदेवसंयुगे।<br>
अन्यैःशस्त्रप्रहारैश्चमहायुद्धेषुताडितम्॥3.32.10॥<br>
आहताङ्गंसमस्तैश्चदेवप्रहरणैस्तथा।<br>
अक्षोभ्याणांसमुद्राणांक्षोभणंक्षिप्रकारिणम्॥3.32.11॥<br>
क्षेप्तारंपर्वतेन्द्राणांसुराणांचप्रमर्दनम्।<br>
उच्छेत्तारंचधर्माणांपरदाराभिमर्शनम्॥3.32.12॥<br>
सर्वदिव्यास्त्रयोक्तारंयज्ञविघ्नकरंसदा।<br>
पुरींभोगवतींप्राप्यपराजित्यचवासुकिम्॥3.32.13॥<br>
तक्षकस्यप्रित्यांभार्यांपराजित्यजहारयः।<br>
कैलासपर्वतंगत्वाविजित्यनरवाहनम्॥3.32.14॥<br>
विमानंपुष्पकंतस्यकामगंवैजहारयः।<br>
वनंचैत्ररथंदिव्यंनलिनींनन्दनंवनम्॥3.32.15॥<br>
विनाशयतियःक्रोधाद्देवोद्यानानिवीर्यावान्।<br>
चन्द्रसूर्यौमहाभागावुत्तिष्ठन्तौपरन्तपौ॥3.32.16॥<br>
निवारयतिबाहुभ्यांयःशैलशिखरोपमः।<br>
दशवर्षसहस्राणितपस्तप्त्वामहावने॥3.32.17॥<br>
पुरास्वयम्भुवेधीरःशिरांस्युपजहारयः।<br>
देवदानवगन्धर्वपिशाचपतगोरगैः॥3.32.18॥<br>
अभयंयस्यसङ्ग्रमेमृत्युतोमानुषादृते।<br>
मन्त्रैरभिष्टुतंपुण्यमध्वरेषुद्विजातिभिः॥3.32.19॥<br>
हविर्धानेषुयःसोममुपहन्तिमहाबलः।<br>
आप्तयज्ञहरंक्रूरंब्रह्मघ्नंदुष्टचारिणम्॥3.32.20॥<br>
रावणंसर्वभूतानांसर्वलोकभयावहम्।<br>
राक्षसीभ्रातरंशूरंसाददर्शमहाबलम्॥3.32.21॥<br>
तंदिव्यवस्त्राभरणंदिव्यमाल्योपशोभितम्।<br>
आसनेसूपविष्टंचकालकालमिवोद्यतम्॥3.32.22॥<br>
राक्षसेन्द्रंमहाभागंपौलस्त्यकुलनन्दनम्।<br>
रावणंशत्रुहन्तारंमन्त्रिभिःपरिवारितम्॥3.32.23॥<br>
अभिगम्याब्रवीद्वाक्यंराक्षसीभयविह्वला॥3.32.24॥<br>
तमब्रवीद्दीप्तविशाललोचनंप्रदर्शयित्वाभयमोहमूर्च्छिता।<br>
सुदारुणंवाक्यमभीतचारिणीमहात्मनाशूर्पणखाविरूपिता॥3.32.25॥</div></div><script>ac.playbackRate=0.5</script></body>
</html>