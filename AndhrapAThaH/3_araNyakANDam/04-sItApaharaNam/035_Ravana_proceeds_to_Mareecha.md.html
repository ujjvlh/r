<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-035-Maaricham_Prathi_Punaha_Ravana_Agamanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
ततःशूर्पणखावाक्यंतच्छ्रुत्वारोमहर्षणम्।<br>
सचिवानभ्यनुज्ञायकार्यंबुध्वाजगामसः॥3.35.1॥<br>
तत्कार्यमनुगम्याथयथावदुपलभ्यच।<br>
दोषाणांचगुणानांचसम्प्रधार्यबलाबलम्॥3.35.2॥<br>
इतिकर्तव्यमित्येवकृत्वानिश्चयमात्मनः।<br>
स्थिरबुद्धिस्ततोरम्यांयानशालांजगामह॥3.35.3॥<br>
यानशालांततोगत्वाप्रच्छन्नोराक्षसाधिपः।<br>
सूतंसञ्चोदयामासरथःसंयोज्यतामिति॥3.35.4॥<br>
एवमुक्तःक्षणेनैवसारथिर्लघुविक्रमः।<br>
रथंसंयोजयामासतस्याभिमतमुत्तमम्॥3.35.5॥<br>
काञ्चनंरथमास्थायकामगंरत्नभूषितम्।<br>
पिशाचवदनैर्युक्तंखरैःकाञ्चनभूषणैः॥3.35.6॥<br>
मेघप्रतिमनादेनसतेनधनदामुजः।<br>
राक्षसाधिपतिःश्रीमान्ययौनदनदीपतिम्॥3.35.7॥<br>
सश्वेतवालव्यजनःश्वेतच्छत्त्रोदशाननः।<br>
स्निग्धवैडूर्यसङ्काशस्तप्तकाञ्चनकुण्डलः॥3.35.8॥<br>
विंशद्भुजोदशग्रीवोदर्शनीयपरिच्छदः।<br>
त्रिदशारिर्मुनीन्द्रघ्नोदशशीर्षइवाद्रिराट्॥3.35.9॥<br>
कामगंरथमास्थायशुशुभेराक्षसेश्वरः।<br>
विद्युन्मण्डलवान्मेघःसबलाकइवाम्बरे॥3.35.10॥<br>
सशैलंसागरानूपंवीर्यवानवलोकयन्।<br>
नानापुष्पफलैर्वृक्षैरनुकीर्णंसहस्रशः॥3.35.11॥<br>
शीतमङ्गलतोयाभिःपद्मिनीभिःसमन्ततः।<br>
विशालैराश्रमपदैर्वेदिमद्भिःसमावृतम्॥3.35.12॥<br>
कदल्याढकिसम्बाधंनालिकेरोपशोभितम्।<br>
सालैस्तालैस्तमालैश्चपुष्पितैस्तरुभिर्वृतम्॥3.35.13॥<br>
नागैःसुपर्णैर्गन्धर्वैःकिन्नरैश्चसहस्रशः।<br>
अजैर्वैखानसैर्माषैर्वालखिल्यैर्मरीचिपैः॥3.35.14॥<br>
अत्यन्तनियताहारैःशोभितंपरमर्षिभिः।<br>
जितकामैश्चसिद्धैश्चचारणैरुपशोभितम्॥3.35.15॥<br>
दिव्याभरणमाल्याभिर्दिव्यरूपाभिरावृतम्।<br>
क्रीडारतिविधिज्ञाभिरप्सरोभिःसहस्रशः॥3.35.16॥<br>
सेवितंदेवपत्नीभिःश्रीमतीभिःश्रियावृतम्।<br>
देवदानवसङ्घैश्चचरितंत्वमृताशिभिः॥3.35.17॥<br>
हंसक्रौञ्चप्लवाकीर्णंसारसैःसम्प्रणादितम्।<br>
वैडूर्यप्रस्तरंरम्यंस्निग्धंसागरतेजसा॥3.35.18॥<br>
पाण्डराणिविशालानिदिव्यमाल्ययुतानिच।<br>
तूर्यगीताभिजुष्टानिविमानानिसमन्ततः॥3.35.19॥<br>
तपसाजितलोकानांकामगान्यभिसम्पतन्।<br>
गन्धर्वाप्सरसश्चैवददर्शधनदानुजः॥3.35.20॥<br>
निर्यासरसमूलानांचन्दनानांसहस्रशः।<br>
वनानिपश्यन्सौम्यानिघ्राणतृप्तिकराणिच॥3.35.21॥<br>
अगरूणांचमुख्यानांवनान्युपवनानिच।<br>
तक्कोलानांचजात्यनांफलानांचसुगन्धिनाम्॥3.35.22॥<br>
पुष्पणिचतमालस्यगुल्मानिमरिचस्यच।<br>
मुक्तानांचसमूहानिशुष्यमाणानितीरतः॥3.35.23॥<br>
शङ्खानांप्रस्तरंचैवप्रवालनिचयंतथा।<br>
काञ्चनानिचशैलानिराजतानिचसर्वशः॥3.35.24॥<br>
प्रस्रवाणिमनोज्ञानिप्रसन्नानिह्रदानिच।<br>
धनधान्योपपन्नानिस्त्रीरत्नैःशोभितानिच॥3.35.25॥<br>
तंसमंसर्वतःस्निग्धंमृदुसंस्पर्शमारुतम्।<br>
अनूपंसिन्धुराजस्यददर्शत्रिदिवोपमम्॥3.35.26॥<br>
तत्रापश्यत्समेघाभंन्यग्रोधमृषिभिर्वृतम्।<br>
समन्ताद्यस्यताःशाखाःशतयोजनमायताः॥3.35.27॥<br>
यस्यहस्तिनमादायमहाकायंचकच्छपम्।<br>
भक्षार्थंगरुडःशाखामाजगाममहाबलः॥3.35.28॥<br>
तस्यतांसहसाशाखांभारेणपतगोत्तमः।<br>
सुपर्णःपर्णबहुलांबभञ्जचमहाबलः॥3.35.29॥<br>
तत्रवैखानसामाषावालखिल्यामरीचिपाः।<br>
अजाबभूवुर्धूम्राश्चसङ्गताःपरमर्षयः॥3.35.30॥<br>
तेषांदयार्थंगरुडस्तांशाखांशतयोजनाम्।<br>
जगामादायवेगेनतौचौभौगजकच्छपौ॥3.35.31॥<br>
एकपादेनधर्मात्माभक्षयित्वातदामिषम्।<br>
निषादविषयंहत्वाशाखयापतगोत्तमः॥3.35.32॥<br>
प्रहर्षमतुलंलेभेमोक्षयित्वामहामुनीन्॥3.35.33॥<br>
सतेनैवप्रहर्षेणद्विगुणीकृतविक्रमः।<br>
अमृतानयनार्थंवैचकारमतिमान्मतिम्॥3.35.34॥<br>
अयोजालानिनिर्मथ्यभित्त्वारत्नमयंगृहम्।<br>
महेन्द्रभवनाद्गुप्तमाजहारामृतंततः॥3.35.35॥<br>
तंमहर्षिगणैर्जुष्टंसुपर्णकृतलक्षणम्।<br>
नाम्नासुभद्रंन्यग्रोधंददर्शधनदानुजः॥3.35.36॥<br>
तंतुगत्वापरंपारंसमुद्रस्यनदीपतेः।<br>
ददर्शाश्रममेकान्तेरम्येपुण्येवनान्तरे॥3.35.37॥<br>
तत्रकृष्णाजिनधरंजटावल्कलधारिणम्।<br>
ददर्शनियताहारंमारीचंनामराक्षसम्॥3.35.38॥<br>
सरावणःसमागम्यविधिवत्तेनरक्षसा।<br>
मारीचेनार्चितोराजासर्वकामैरमानुषैः॥3.35.39॥<br>
तंस्वयंपूजयित्वातुभोजनेनोदकेनच।<br>
अर्थोपहितयावाचामारीचोवाक्यमब्रवीत्॥3.35.40॥<br>
कच्चित्सुकुशलंराजन्लङ्कायांराक्षसेश्वर।<br>
केनार्थेनपुनस्त्वंवैतूर्णमेवमिहागतः॥3.35.41॥<br>
एवमुक्तोमहातेजामारीचेनसरावणः।<br>
तंतुपश्चादिदंवाक्यमब्रवीद्वाक्यकोविदः॥3.35.42॥</div></div><script>ac.playbackRate=0.5</script></body>
</html>