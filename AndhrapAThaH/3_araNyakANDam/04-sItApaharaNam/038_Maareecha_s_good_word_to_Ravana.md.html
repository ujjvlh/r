<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-038-RamaGuna_Varnanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
कदाचिदप्यहंवीर्यात्पर्यटन्पृथिवीमिमाम्।<br>
बलंनागसहस्रस्यधारयन्पर्वतोपमः॥3.38.1॥<br>
भयंलोकस्यजनयन्किरीटीपरिघायुधः।<br>
व्यचरंदण्डकारण्येऋषिमांसानिभक्षयन्॥3.38.2॥<br>
विश्वामित्रोऽथधर्मात्मामद्वित्रस्तोमहामुनिः।<br>
स्वयंगत्वादशरथंनरेन्द्रमिदमब्रवीत्॥3.38.3॥<br>
अद्यरक्षतुमांरामःपर्वकालेसमाहितः।<br>
मारीचान्मेभयंघोरंसमुत्पन्नंनरेश्वर॥3.38.4॥<br>
इत्येवमुक्तोधर्मात्माराजादशरथस्तदा।<br>
प्रत्युवाचमहाभागंविश्वामित्रंमहामुनिम्॥3.38.5॥<br>
बालोद्वादशवर्षोऽयमकृतास्त्रश्चराघवः।<br>
कामंतुममयत्सैन्यंमयासहगमिष्यति॥3.38.6॥<br>
बलेनचतुरङ्गेणस्वयमेत्यनिशाचरान्।<br>
वधिष्यामिमुनिश्रेष्ठशत्रूंस्तेमनसेप्सितान्॥3.38.7॥<br>
इत्येवमुक्तःसमुनीराजानमिदमब्रवीत्।<br>
रामान्नान्यद्बलंलोकेपर्याप्तंतस्यरक्षसः॥3.38.8॥<br>
देवातानामपिभवान्समरेष्वभिपालकः।<br>
आसीत्तवकृतंकर्मत्रिलोकेविदितंनृप॥3.38.9॥<br>
काममस्तुमहत्सैन्यंतिष्ठत्विहपरन्तप।<br>
बालोऽप्येषमहातेजाःसमर्थस्तस्यनिग्रहे॥3.38.10॥<br>
गमिष्येराममादायस्वस्तितेऽस्तुपरन्तप॥3.38.11॥<br>
एवमुक्त्वातुसमुनिस्तमादायनृपात्मजम्।<br>
जगामपरमप्रीतोविश्वामित्रःस्वमाश्रमम्॥3.38.12॥<br>
तंतदादण्डकारण्येयज्ञमुद्दिश्यदीक्षितम्।<br>
बभूवोपस्थितोरामश्चित्रंविस्फारयन्धनुः॥3.38.13॥<br>
अजातव्यञ्जनःश्रीमान्पद्मपत्रनिभेक्षणः।<br>
एकवस्त्रधरोधन्वीशिखीकनकमालया॥3.38.14॥<br>
शोभयन्दण्डकारण्यंदीप्तेनस्वेनतेजसा।<br>
अदृश्यतततोरामोबालचन्द्रइवोदितः॥3.38.15॥<br>
ततोहंमेघसङ्काशस्तप्तकाञ्चनकुण्डलः।<br>
बलीदत्तवरोदर्पादाजगामतदाश्रमम्॥3.38.16॥<br>
तेनदृष्टःप्रविष्टोऽहंसहसैवोद्यतायुधः।<br>
मांतुदृष्ट्वाधनुःसज्यमसम्भ्रान्तश्चकारसः॥3.38.17॥<br>
अवजानन्नहंमोहाद्बालोयमितिराघवम्।<br>
विश्वामित्रस्यतांवेदिमभ्यधावंकृतत्वरः॥3.38.18॥<br>
तेनमुक्तस्ततोबाणःशितःशत्रुनिबर्हणः।<br>
तेनाहंत्वाहतःक्षिप्तःसमुद्रेशतयोजने॥3.38.19॥<br>
नेच्छतातातमांहन्तुंतदावीरेणरक्षितः।<br>
रामस्यशरवेगेननिरस्तोऽहमचेतनः॥3.38.20॥<br>
पातितोऽहंतदातेनगम्भीरेसागराम्भसि।<br>
प्राप्यसञ्ज्ञांचिरात्तातलङ्कांप्रतिगतःपुरीम्॥3.38.21॥<br>
एवमस्मितदामुक्तःसहायास्तुनिपातिताः।<br>
अकृतास्त्रेणबालेनरामेणाक्लिष्टर्मणा॥3.38.22॥<br>
तन्मयावार्यमाणस्त्वंयदिरामेणविग्रहम्।<br>
करिष्यस्यापदंघोरांक्षिप्रंप्राप्स्यसिरावण॥3.38.23॥<br>
क्रीडारतिविधिज्ञानांसमाजोत्सवशालिनाम्।<br>
रक्षसांचैवसन्तापमनर्थंचाहरिष्यसि॥3.38.24॥<br>
हर्म्यप्रासादसम्बाधांनानारत्नविभूषिताम्।<br>
द्रक्ष्यसित्वंपुरींलङ्कांविनष्टांमैथिलीकृते॥3.38.25॥<br>
अकुर्वन्तोऽपिपापानिशुचयःपापसंश्रयात्।<br>
परपापैर्विनश्यन्तिमत्स्यानागह्रदेयथा॥3.38.26॥<br>
दिव्यचन्द्रनदिग्धाङ्गान्दिव्याभरणभूषितान्।<br>
द्रक्ष्यस्यभिहतान्भूमौतवदोषात्तुराक्षसान्॥3.38.27॥<br>
हृतदारान्सदारांश्चदशविद्रवतोदिशः।<br>
हतशेषानशरणान्द्रक्ष्यसित्वंनिशाचरान्॥3.38.28॥<br>
शरजालपरिक्षिप्तामग्निज्वालासमावृताम्।<br>
प्रदग्धभवनांलङ्कांद्रक्ष्यसित्वंनसंशयः॥3.38.29॥<br>
परदाराभिमर्शात्तुनान्यत्पापतरंमहत्।<br>
प्रमदानांसहस्राणितवराजन्परिग्रहः॥3.38.30॥<br>
भवस्वदारनिरतःस्वकुलंरक्षराक्षस।<br>
मानमृद्धिंचराज्यंचजीवितंचेष्टमात्मनः॥3.38.31॥<br>
कलत्राणिचसौम्यानिमित्रवर्गंतथैवच।<br>
यदीच्छसिचिरंभोक्तुंमाकृथारामविप्रियम्॥3.38.32॥<br>
निवार्यमाणःसुहृदामयाभृशंप्रसह्यसीतांयदिधर्षयिष्यसि।<br>
गमिष्यसिक्षीणबलःसबान्धवोयमक्षयंरामशरात्तजीवितः॥3.38.33॥</div></div><script>ac.playbackRate=0.5+parseInt(slider.value)/200</script></body>
</html>