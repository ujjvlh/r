<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-046-Thapasvi_Roopena_Ravana_Agamanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
तयापरुषमुक्तस्तुकुपितोराघवानुजः।<br>
सविकांक्षन्भृशंरामंप्रतस्थेनचिरादिव॥3.46.1॥<br>
तदासाद्यदशग्रीवःक्षिप्रमन्तरमास्थितः।<br>
अभिचक्रामवैदेहींपरिव्राजकरूपधृत्॥3.46.2॥<br>
वामेचांसेऽवसज्याथशुभेयष्टिकमण्डलू।<br>
परिव्राजकरूपेणवैदीहींसमुपागमत्॥3.46.3॥<br>
तामाससादातिबलोभ्रातृभ्यांरहितांवने।<br>
रहितांचन्द्रसूर्याभ्यांसन्ध्यामिवमहत्तमः॥3.46.4॥<br>
तामपश्यत्ततोबालांरामपत्नींयशस्विनीम्।<br>
रोहिणींशशिनाहीनांग्रहवद्भृशदारुणः॥3.46.5॥<br>
तमुग्रंपापकर्माणंजनस्थानरुहाद्रुमाः।<br>
समीक्ष्यनप्रकम्पन्तेनप्रवातिचमारुतः॥3.46.6॥<br>
शीघ्रस्रोताश्चतंदृष्ट्वावीक्षन्तंरक्तलोचनम्।<br>
स्तिमितंगन्तुमारेभेभयाद्गोदावरीनदी॥3.46.7॥<br>
रामस्यत्वन्तरप्रेप्सुर्दशग्रीवस्तदन्तरे।<br>
उपतस्थेचवैदेहींभिक्षुरूपेणरावणः॥3.46.8॥<br>
अभव्योभव्यरूपेणभर्तारमनुशोचतीम्।<br>
अभ्यवर्ततवैदेहींचित्रामिवशनैश्चरः॥3.46.9॥<br>
सपापोभव्यरूपेणतृणैःकूपइवावृतः।<br>
अतिष्ठत्प्रेक्ष्यवैदेहींरामपत्नींयशस्विनीम्॥3.46.10॥<br>
शुभांरुचिरदन्तोष्ठींपूर्णचन्द्रनिभाननाम्।<br>
आसीनांपर्णशालायांबाष्पशोकाभिपीडिताम्॥3.46.11॥<br>
सतांपद्मपलाशाक्षींपीतकौशेयवासिनीम्।<br>
अभ्यगच्छतवैदेहींदुष्टचेतानिशाचरः॥3.46.12॥<br>
समन्मथशराविष्टोब्रह्मघोषमुदीरयन्।<br>
अब्रवीत्प्रश्रितंवाक्यंरहितेराक्षसाधिपः॥3.46.13॥<br>
तामुत्तमांस्त्रियंलोकेपद्महीनामिवश्रियम्।<br>
विभ्राजमानांवपुषारावणःप्रशशंसह॥3.46.14॥<br>
कात्वंकाञ्चनवर्णाभेपीतकौशेयवासिनि।<br>
कमलानांशुभांमालांपद्मिनीवहिबिभ्रती॥3.46.15॥<br>
ह्रीःकीर्तिःश्रीःशुभालक्ष्मीरप्सरावाशुभानने।<br>
भूतिर्वात्वंवरारोहेरतिर्वास्वैरचारिणी॥3.46.16॥<br>
समाःशिखरिणःस्निग्धाःपाण्डरादशनास्तव।<br>
विशालेविमलेनेत्रेरक्तान्तेकृष्णतारके॥3.46.17॥<br>
विशालंजघनंपीनमूरूकरिकरोपमौ॥3.46.18॥<br>
पीनोन्नतमुखौकान्तौस्निग्धौतालफलोपमौ।<br>
मणिप्रवेकाभरणैरुचिरौतेपयोधरौ॥3.46.19॥<br>
चारुस्मितेचारुदतिचारुनेत्रेविलासिनि।<br>
मनोहरसिमेकान्तेनदीकूलमिवाम्भसा॥3.46.20॥<br>
करान्तमितमध्यासिसुकेशीसंहतस्तनी॥3.46.21॥<br>
नैवदेवीनगन्धर्वीनयक्षीनचकिन्नरी।<br>
नैवंरूपामयानारीदृष्टपूर्वामहीतले॥3.46.22॥<br>
रूपमग्य्रंचलोकेषुसोकुमार्यंवयश्चते।<br>
इहवासश्चकान्तारेचित्तमुन्मादयन्तिमे॥3.46.23॥<br>
साप्रतिक्रामभद्रंतेनत्वंवस्तुमिहार्हसि।<br>
राक्षसानामयंवासोघोराणांकामरूपिणाम्॥3.46.24॥<br>
प्रासादाग्राणिरम्याणिनगरोपवनानिच।<br>
सम्पन्नानिसुगन्धीनियुक्तान्याचरितुंत्वया॥3.46.25॥<br>
वरंमाल्यंवरंभोज्यंवरंवस्त्रंचशोभने।<br>
भर्तारंचवरंमन्येत्वद्युक्तमसितेक्षणे॥3.46.26॥<br>
कात्वंभवसिरुद्राणांमरूतांवावरानने।<br>
वसूनांवावरारोहेदेवताप्रतिभासिमे॥3.46.27॥<br>
नेहगच्छन्तिगन्धर्वानदेवानचकिन्निराः।<br>
राक्षसानामयंवासःकथंनुत्वमिहागता॥3.46.28॥<br>
इहशाखामृगाःसिंहाद्वीपिव्याघ्रमृगास्तथा।<br>
ऋक्षास्तरक्षवःकङ्काःकथंतेभ्योनबिभ्यसि॥3.46.29॥<br>
मदान्वितानांघोराणांकुञ्जराणांतरस्विनाम्।<br>
कथमेकामहारण्येनबिभेषिवरानने॥3.46.30॥<br>
काऽसिकस्यकुतश्चित्वंकिन्निमित्तंचदण्डकान्।<br>
एकाचरसिकल्याणिघोरान्राक्षससेवितान्॥3.46.31॥<br>
द्विजातिवेषेणहितंदृष्ट्वारावणमागतम्।<br>
सर्वैरतिथिसत्कारैःपूजयामासमैथिली॥3.46.32॥<br>
उपनीयासनंपूर्वंपाद्येनाभिनिमन्त्र्यच।<br>
अब्रवीत्सिद्धमित्येवतदातंसौम्यदर्शनम्॥3.46.33॥<br>
द्विजातिवेषेणसमीक्ष्यमैथिलीसमागतंपात्रकुसुम्भधारिणम्।<br>
अशक्यमुद्द्वेष्टुमपायदर्शनंन्यमन्त्रयद्ब्राह्मणवत्तदाङ्गाना॥3.46.34॥<br>
इयंबृसीब्राह्मणकाममास्यतामिदंचपाद्यंप्रतिगृह्यतामिति।<br>
इदंचसिद्धंवनजातमुत्तमंत्वदर्थमव्यग्रमिहोपभुज्यताम्॥3.46.35॥<br>
निमन्त्र्यमाणःप्रतिपूर्णभाषिणींनरेन्द्रपत्नींप्रसमीक्ष्यमैथिलीम्।<br>
प्रसह्यतस्याहरणेधृतंमनःसमार्पयत्स्वात्मवधायरावणः॥3.46.36॥<br>
ततःसुवेषंमृगयागतंपतिंप्रतीक्षमाणासहलक्ष्मणंतदा।<br>
विवीक्षमाणाहरितंददर्शतन्महद्वनंनैवतुरामलक्ष्मणौ॥3.46.37॥</div></div><script>ac.playbackRate=0.5</script></body>
</html>