<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-043-Swarna_Mruga_Grahanaardham_Rama_Agamanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सातंसम्प्रेक्ष्यसुश्रोणीकुसुमान्यपचिन्वती।<br>
हैमराजतवर्णाभ्यांपार्श्वाभ्यामुपशोभितम्॥3.43.1॥<br>
प्रहृष्टाचानवद्याङ्गीमृष्टहाटकवर्णिनी।<br>
भर्तारमभिचक्रन्दलक्ष्मणंचापिसायुधम्॥3.43.2॥<br>
तयाऽऽहूतौनरव्याघ्रौवैदेह्यारामलक्ष्मणौ।<br>
वीक्षमाणौतुतंदेशंतदाददृशतुर्मृगम्॥3.43.3॥<br>
शङ्कमानस्तुतंदृष्ट्वालक्ष्मणोराममब्रवीत्।<br>
तमेवैनमहंमन्येमारीचंराक्षसंमृगम्॥3.43.4॥<br>
चरन्तोमृगयांहृष्टाःपापेनोपाधिनावने।<br>
अनेननिहताराजन्राजानःकामरूपिणा॥3.43.5॥<br>
अस्यमायाविदोमायामृगरूपमिदंकृतम्।<br>
भानुमत्पुरुषव्याघ्रगन्धर्वपुरसन्निभम्॥3.43.6॥<br>
मृगोह्येवंविधोरत्नविचित्रोनास्तिराघव।<br>
जगत्यांजगतीनाथमायैषाहिनसंशयः॥3.43.7॥<br>
एवंब्रुवाणंकाकुत्स्थंप्रतिवार्यशुचिस्मिता।<br>
उवाचसीतासंहृष्टाचर्मणाहृतचेतना॥3.43.8॥<br>
आर्यपुत्राभिरामोऽसौमृगोहरतिमेमनः।<br>
आनयैनंमहाबाहोक्रीडार्थंनोभविष्यति॥3.43.9॥<br>
इहाश्रमपदेऽस्माकंबहवःपुण्यदर्शनाः।<br>
मृगाश्चरन्तिसहिताःसृमराश्चमरास्तथा॥3.43.10॥<br>
ऋक्षाःपृषतसङ्घाश्चवानराःकिन्नरास्तथा।<br>
विचरन्तिमहाबाहोरूपश्रेष्ठामनोहराः॥3.43.11॥<br>
नचास्यसदृशोराजन्दृष्टूपर्वोमृगःपुरा।<br>
तेजसाक्षमयादीप्त्यायथायंमृगसत्तमः॥3.43.12॥<br>
नानावर्णविचित्राङ्गोरत्नबिन्दुसमाचितः।<br>
द्योतयन्वनमव्यग्रंशोभतेशशिसन्निभः॥3.43.13॥<br>
अहोरूपमहोलक्ष्मीःस्वरसम्पच्चशोभना।<br>
मृगोऽद्भुतोविचित्राङ्गोहृदयंहरतीवमे॥3.43.14॥<br>
यदिग्रहणमभ्येतिजीवन्नेवमृगस्तव।<br>
आश्चर्यभूतंभवतिविस्मयंजनयिष्यति॥3.43.15॥<br>
समाप्तवनवासानांराज्यस्थानांचनःपुनः।<br>
अन्तःपुरविभूषार्थोमृगएषभविष्यति॥3.43.16॥<br>
भरतस्यार्यपुत्रस्यश्वश्रूणांममचप्रभो।<br>
मृगरूपमिदंव्यक्तंविस्मयंजनयिष्यति॥3.43.17॥<br>
जीवन्नयदितेऽभ्येतिग्रहणंमृगसत्तमः।<br>
अजिनंनरशार्दूलरुचिरंमेभविष्यति॥3.43.18॥<br>
निहतस्यास्यसत्त्वस्यजाम्बूनदमयत्वचि।<br>
शष्पबृस्यांविनीतायामिच्छाम्यहमुपासितुम्॥3.43.19॥<br>
कामवृत्तमिदंरौद्रंस्त्रीणामसदृशंमतम्।<br>
वपुषात्वस्यसत्त्वस्यविस्मयोजनितोमम॥3.43.20॥<br>
तारुणादित्यवर्णेननक्षत्रपथवर्चसा।<br>
बभूवराघवस्यापिमनोविस्मयमागतम्॥3.43.21॥<br>
एवंसीतावचःश्रुत्वातंदृष्ट्वामृगमद्भुतम्।<br>
लोभितस्तेनरूपेणसीतयाचप्रचोदितः॥3.43.22॥<br>
उवाचराघवोहृष्टोभ्रातरंलक्ष्मणंवचः॥3.43.23॥<br>
पश्यलक्ष्मणवैदेह्याःस्पृहांमृगगतामिमाम्।<br>
रूपश्रेष्ठतयाह्येषमृगोऽद्यनभषिष्यति॥3.43.24॥<br>
नवनेनन्दनोद्देशेनचैत्ररथसंश्रये।<br>
कुतःपृथिव्यांसौमित्रेयोऽस्यकश्चित्समोमृगः॥3.43.25॥<br>
प्रतिलोमानुलोमाश्चरुचिरारोमराजयः।<br>
शोभन्तेमृगमाश्रित्यचित्राःकनकबिन्दुभिः॥3.43.26॥<br>
पश्यास्यजृम्भमाणस्यदीप्तामग्निशिखोपमाम्।<br>
जिह्वांमुखान्निःसरन्तींमेघादिवशतह्रदाम्॥3.43.27॥<br>
मसारगल्लर्कमुखःशङ्खमुक्तानिभोदरः।<br>
कस्यनामाभिरूपोऽसौनमनोलोभयेन्मृगः॥3.43.28॥<br>
नानारत्नमयंदिव्यंनमनोविस्मयंव्रजेत्।<br>
[किंपुनर्मैथिलीसीताबालानारीनविस्मयेत्।]॥3.43.29॥<br>
मांसहेतोरपिमृगान्विहारार्थंचधन्विनः।<br>
घ्नन्तिलक्ष्मणराजानोमृगयायांमहावने॥3.43.30॥<br>
धनानिव्यवसायेनविचीयन्तेमहावने।<br>
धातवोविविधाश्चापिमणिरत्नसुवर्णिनः॥3.43.31॥<br>
तत्सारमखिलंनॄणांधनंनिचयवर्धनम्।<br>
मनसाचिन्तितंसर्वंयथाशुक्रस्यलक्ष्मण॥3.43.32॥<br>
अर्थीयेनार्थकृत्येनसंव्रजत्यविचारयन्।<br>
तमर्थमर्थशास्त्रज्ञाःप्राहुरर्थ्याश्चलक्ष्मण॥3.43.33॥<br>
एतस्यमृगरत्नस्यपरार्ध्येकाञ्चनत्वचि।<br>
उपवेक्ष्यतिवैदेहीमयासहसुमध्यमा॥3.43.34॥<br>
नकादलीनप्रियकीनप्रवेणीनचाविकी।<br>
भवेदेतस्यसदृशीस्पर्शनेनेतिमेमतिः॥3.43.35॥<br>
एषचैवमृगःश्रीमान्यश्चदिव्योनभश्चरः।<br>
उभावेतैमृगौदिव्यौतारामृगमहीमृगौ॥3.43.36॥<br>
यदिवाऽयंतथायन्मांभवेद्वदसिलक्ष्मण।<br>
मायैषाराक्षसस्येतिकर्तव्योऽस्यवधोमया॥3.43.37॥<br>
एतेनहिनृशंसेनमारीचेनाकृतात्मना।<br>
वनेविचरतापूर्वंहिंसितामुनिपुङ्गवाः॥3.43.38॥<br>
उत्थायबहवोयेनमृगयायांजनाधिपाः।<br>
निहताःपरमेष्वासास्तस्माद्वध्यस्त्वयंमृगः॥3.43.39॥<br>
पुरस्तादिहवातापिःपरिभूयतपस्विनः।<br>
उदरस्थोद्विजान्हन्तिस्वगर्भोऽश्वतरीमिव॥3.43.40॥<br>
सकदाचिच्चिराल्लोभादाससादमहामुनिम्।<br>
अगस्त्यंतेजसायुक्तंभक्षस्तस्यबभूवह॥3.43.41॥<br>
समुत्थानेचतद्रूपंकर्तुकामंसमीक्ष्यतम्।<br>
उत्स्मयित्वातुभगवान्वातापिमिदमब्रवीत्॥3.43.42॥<br>
त्वयाऽविगण्यवातापेपरिभूताःस्वतेजसा।<br>
जीवलोकेद्विजश्रेष्ठास्तस्मादसिजरांगतः॥3.43.43॥<br>
मद्विधंयोऽतिमन्येतधर्मनित्यंजितेन्द्रियम्।<br>
भवेद्धतोऽयंवातापिरगस्त्येनेवमांगतः॥3.43.44॥<br>
इहत्वंभवसन्नद्धोयन्त्रितोरक्षमैथिलीम्।<br>
अस्यामायत्तमस्माकंयत्कृत्यंरघुनन्दन॥3.43.45॥<br>
अहमेनंवधिष्यामिग्रहीष्याम्यपिवामृगम्।<br>
यावद्गच्छामिसौमित्रेमृगमानयितुंद्रुतम्॥3.43.46॥<br>
पश्यलक्ष्मणवैदेहींमृगत्वचिगतस्पृहाम्।<br>
त्वचाप्रधानयाह्येषमृगोऽद्यनभविष्यति॥3.43.47॥<br>
अप्रमत्तेनतेभाव्यमाश्रमस्थेनसीतया॥3.43.48॥<br>
यावत्पृषतमेकेनसायकेननिहन्म्यहम्।<br>
हत्वैतच्चर्मचादायशीघ्रमेष्यामिलक्ष्मण॥3.43.49॥<br>
प्रदक्षिणेनातिबलेनपक्षिणाजटायुषाबुद्धिमताचलक्ष्मण।<br>
भवाप्रमत्तःपरिगृह्यमैथीलींप्रतिक्षणंसर्वतएवशङ्कितः॥3.43.50॥</div></div><script>ac.playbackRate=0.5</script></body>
</html>