<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-003-Rama_Viradha_Yudhdham.mp3" type="audio/mpeg"></audio><br>
<br>
अथोवाचपुनर्वाक्यंविराधःपूरयन्वनम्।<br>
आत्मानंपृच्छतेब्रूतंकौयुवांक्वगमिष्यथः॥3.3.1॥<br>
तमुवाचततोरामोराक्षसंज्वलिताननम्।<br>
पृच्छन्तंसुमहातेजाइक्ष्वाकुकुलमात्मनः॥3.3.2॥<br>
क्षत्त्रियौवृत्तसम्पन्नौविद्धिनौवनगोचरौ।<br>
त्वांतुवेदितुमिच्छावःकस्त्वंचरसिदण्डकान्॥3.3.3॥<br>
तमुवाचविराधस्तुरामंसत्यपराक्रमम्।<br>
हन्तवक्ष्यामितेराजन्निबोधममराघव॥3.3.4॥<br>
पुत्रःकिलजयस्याहंमममाताशतह्रदा।<br>
विराधइतिमामाहुःपृथिव्यांसर्वराक्षसाः॥3.3.5॥<br>
तपसाचापिमेप्राप्ताब्रह्मणोहिप्रसादजा।<br>
शस्त्रेणावध्यतालोकेऽच्छेद्याभेद्यत्वमेवच॥3.3.6॥<br>
उत्सृज्यप्रमदामेनामनपेक्षौयथागतम्।<br>
त्वरमाणौपलायेथांनवांजीवितमाददे॥3.3.7॥<br>
तंरामःप्रत्युवाचेदंकोपसंरक्तलोचनः।<br>
राक्षसंविकृताकारंविराधंपापचेतसम्॥3.3.8॥<br>
क्षुद्रधिक्त्वांतुहीनार्थंमृत्युमन्वेषसेध्रुवम्।<br>
रणेसम्प्राप्स्यसेतिष्ठनमेजीवन्गमिष्यति॥3.3.9॥<br>
ततःसज्यंधनुःकृत्वारामःसुनिशितान्शरान्।<br>
सुशीघ्रमभिसन्धायराक्षसंनिजघानह॥3.3.10॥<br>
धनुषाज्यागुणवतासप्तबाणान्मुमोचह।<br>
रुक्मपुङ्खान्महावेगान्सुपर्णानिलतुल्यगान्॥3.3.11॥<br>
तेशरीरंविराधस्यभित्त्वाबर्हिणवाससः।<br>
निपेतुःशोणितादिग्धाधरण्यांपावकोपमाः॥3.3.12॥<br>
सविद्धोन्यस्यवैदेहींशूलमुद्यम्यराक्षसः।<br>
अभ्यद्रवत्सुसङ्क्रुद्धस्तदारामंसलक्ष्मणम्॥3.3.13॥<br>
सविनद्यमहानादंशूलंशक्रध्वजोपमम्।<br>
प्रगृह्याशोभततदाव्यात्ताननइवान्तकः॥3.3.14॥<br>
अथतौभ्रातरौदीप्तंशरवर्षंववर्षतुः।<br>
विराधेराक्षसेतस्मिन्कालान्तकयमोपमे॥3.3.15॥<br>
सप्रहस्यमहारौद्रःस्थित्वाजृम्भतराक्षसः।<br>
जृम्भमाणस्यतेबाणाःकायान्निष्पेतुराशुगाः॥3.3.16॥<br>
स्पर्शात्तुवरदानेनप्राणान्संरोध्यराक्षसः।<br>
विराधःशूलमुद्यम्यराघवावभ्यधावत॥3.3.17॥<br>
तच्छूलंवज्रसङ्काशंगगनेज्वलनोपमम्।<br>
द्वाभ्यांशराभ्यांचिच्छेदरामःशस्त्रभृतांवरः॥3.3.18॥<br>
तद्रामविशिखच्छिन्नंशूलंतस्यकराद्भुवि।<br>
पपाताशनिनाछिन्नंमेरोरिवशिलातलम्॥3.3.19॥<br>
तौखङ्गौक्षिप्रमुद्यम्यकृष्णसर्पोपमौशुभौ।<br>
तूर्णमापततस्तस्यतदाप्रहरतांबलात्॥3.3.20॥<br>
सवध्यमानस्सुभृशंबाहुभ्यांपरिरभ्यतौ।<br>
अप्रकम्प्यौनरव्याघ्रौरोद्रःप्रस्थातुमैच्छत॥3.3.21॥<br>
तस्याभिप्रायमाज्ञायरामोलक्ष्मणमब्रवीत्।<br>
वहत्वयमलंतावत्पथानेनतुराक्षसः॥3.3.22॥<br>
यथाचेच्छतिसोमित्रेतथावहतुराक्षसः।<br>
अयमेवहिनःपन्थायेनयातिनिशाचरः॥3.3.23॥<br>
सतुस्वबलवीर्येणसमुत्क्षिप्यनिशाचरः।<br>
बालाविवस्कन्धगतौचकारातिबलौततः॥3.3.24॥<br>
तावारोप्यततःस्कन्धंराघवौरजनीचरः।<br>
विराधोनिनदन्घोरंजगामाभिमिखोवनम्॥3.3.25॥<br>
वनंमहामेघनिभंप्रविष्टोद्रुमैर्महद्भिर्विविधैरुपेतम्।<br>
नानाविधैःपक्षिशतैर्विचित्रंशिवायुतंव्यालमृगैर्विकीर्णम्॥3.3.26॥<script>ac.playbackRate=0.5</script>