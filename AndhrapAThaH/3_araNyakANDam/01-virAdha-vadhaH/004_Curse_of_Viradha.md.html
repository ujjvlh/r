<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-004-Viradha_Vadhaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ह्रियमाणैतुतौदृष्ट्वावैदेहीरामलक्ष्मणौ।<br>
उच्चैस्स्वरेणचुक्रोशप्रगृह्यसुभुजाभुजौ॥3.4.1॥<br>
एषदाशरथीरामस्सत्यवाञ्च्छीलवाञ्छुचिः।<br>
रक्षसारौद्ररूपेणह्रियतेसहलक्ष्मणः॥3.4.2॥<br>
मांवृकाभक्षयिष्यन्तिशार्दूलाद्वीपिनस्तथा।<br>
मांहरोत्सृज्यकाकुत्स्थौनमस्तेराक्षसोत्तम॥3.4.3॥<br>
तस्यास्तद्वचनंश्रुत्वावैदेह्यारामलक्ष्मणौ।<br>
वेगंप्रचक्रतुर्वीरौवधेतस्यदुरात्मनः॥3.4.4॥<br>
तस्यरोद्रस्यसौमित्रिर्बाहुंसव्यंबभञ्जह।<br>
रामस्तुदक्षिणंबाहुंतरसातस्यरक्षसः॥3.4.5॥<br>
सभग्नबाहुःसंविग्नोनिपपाताशुराक्षसः।<br>
धरण्यांमेघसङ्काशोवज्रभिन्नइवाचलः॥3.4.6॥<br>
मुष्टिभिर्जानुभिःपद्भिःसूदयन्तौतुराक्षसम्।<br>
उद्यम्योद्यम्यचाप्येनंस्थण्डिलेनिष्पिपेषतुः॥3.4.7॥<br>
सविद्धोबहुभिर्बाणैःखङ्गाभ्यांचपरिक्षतः।<br>
निष्पिष्टोबहुधाभूमौनममारसराक्षसः॥3.4.8॥<br>
तंप्रेक्ष्यरामःसुभृशमवध्यमचलोपमम्।<br>
भयेष्वभयदःश्रीमानिदंवचनमब्रवीत्॥3.4.9॥<br>
तपसापुरुषव्याघ्रराक्षसोऽयंनशक्यते।<br>
शस्त्रेणयुधिनिर्जेतुंराक्षसंनिखनावहे॥3.4.10॥<br>
तच्छ्रुत्वाराघवेणोक्तंराक्षसःप्रश्रितंवचः।<br>
इदंप्रोवाचकाकुत्स्थंविराधःपुरुषर्षभम्॥3.4.11॥<br>
हतोऽस्मिपुरुषव्याघ्रशक्रतुल्यबलेनवै।<br>
मयातुपूर्वंत्वंमोहन्नज्ञातःपुरुषर्षभः॥3.4.12॥<br>
कौसल्यासुप्रजारामतातत्वंविदितोमया।<br>
वैदेहीचमहाभागालक्ष्मणश्चमहायशाः॥3.4.13॥<br>
अपिशापादहंघोरांप्रविष्टोराक्षसींतनुम्।<br>
तुम्बुरुर्नामगन्धर्वःशप्तोवैश्रवणेनह॥3.4.14॥<br>
प्रसाद्यमानश्चमयासोऽब्रवीन्मांमहायशाः।<br>
यदादाशरथीरामस्त्वांवधिष्यतिसंयुगे॥3.4.15॥<br>
इतिवेश्रवणोराजारम्भासक्तंपुराऽनघ।<br>
अनुपस्थीयमानोमांसङ्क्रुद्धोव्याजहारह॥3.4.16॥<br>
तवप्रसादान्मुक्तोऽहमभिशापात्सुदारुणात्।<br>
भुवनंस्वंगमिष्यामिस्वस्तिवोऽस्तुपरन्तप॥3.4.17॥<br>
इतोवसतिधर्मात्माशरभङ्गःप्रतापवान्॥3.4.18॥<br>
अध्यर्धयोजनेतातमहर्षिस्सूर्यसन्निभः।<br>
तंक्षिप्रमभिगच्छत्वंसतेश्रेयोविधास्यति॥3.4.19॥<br>
रक्षसांगतसत्त्वानामेषधर्मःसनातनः।<br>
अवटेयेनिधीयन्तेतेषांलोकाःसनातनाः॥3.4.20॥<br>
एवमुक्त्वातुकाकुत्स्थंविराधःशरपीडितः।<br>
बभूवस्वर्गसम्प्राप्तोन्यस्तदेहोमहाबलः॥3.4.21॥<br>
तच्छ्रुत्वाराघवोवाक्यंलक्ष्मणंव्यादिदेशह॥3.4.22॥<br>
कुञ्जरस्येवरौद्रस्यराक्षसस्यास्यलक्ष्मण।<br>
वनेऽस्मिन्सुमहच्छ्वभ्रंखन्यतांरौद्रकर्मणः॥3.4.23॥<br>
इत्युक्त्वालक्ष्मणंरामःप्रदरःखन्यतामिति।<br>
तस्थौविराधमाक्रम्यकण्ठेपादेनवीर्यवान्॥3.4.24॥<br>
ततःखनित्रमादायलक्ष्मणःश्वभ्रमुत्तमम्।<br>
अखनत्पार्श्वतस्तस्यविराधस्यमहात्मनः॥3.4.25॥<br>
तंमुक्तकण्ठंनिष्पिष्यशङ्कुकर्णंमहास्वनम्।<br>
विराधंप्राक्षिपच्छ्वभ्रेनदन्तंभैरवस्वनम्॥3.4.26॥<br>
तमाहवेनिर्जितमाशुविक्रमौस्थिरावुभौसंयतिसामलक्ष्मणौ।<br>
मदान्वितौचिक्षिपतुर्भयावहंनदन्तमुत्क्षिप्यबिलेतुराक्षसम्॥3.4.27॥<br>
अवध्यतांप्रेक्ष्यमहासुरस्यतौशितेनशस्त्रेणतदानरर्षभौ।<br>
समर्थ्यचात्यर्थविशारदावुभौबिलेविराधस्यवधंप्रचक्रतुः॥3.4.28॥<br>
स्वयंविराधेनहिमृत्युरात्मनःप्रसह्यरामेणवधार्थमीप्सितः।<br>
निवेदितःकाननचारिणास्ययंनमेवधःशस्त्रकृतोभवेदिति॥3.4.29॥<br>
तदेवरामेणनिशम्यभाषितंकृतामतिस्तस्यबिलप्रवेशने।<br>
बिलंचरामेणबलेनरक्षसाप्रवेश्यमानेनवनंविनादितम्॥3.4.30॥<br>
प्रहृष्टरूपाविवरामलक्ष्मणौविराधमुर्व्याःप्रदरेनिहत्यतौ।<br>
ननन्दतुर्वीतभयौमहावनेशिलाभिरन्तर्दधतुश्चराक्षसम्॥3.4.31॥<br>
ततस्तुतौकाञ्चनचित्रकार्मुकौनिहत्यरक्षःपरिगृह्यमैथिलीम्।<br>
विजह्रतुस्तौमुदितौमहावनेदिविस्थितौचन्द्रदिवाकराविव॥3.4.32॥</div></div><script>ac.playbackRate=0.5+parseInt(slider.value)/200</script></body>
</html>