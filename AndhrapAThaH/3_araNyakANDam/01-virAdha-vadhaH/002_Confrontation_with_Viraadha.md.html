<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-002-Viradhena_Sita_Apaharanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
कृतातिथ्योऽथरामस्तुसूर्यस्योदयनंप्रति।<br>
आमन्त्र्यसमुनीन्सर्वान्वनमेवान्वगाहत॥3.2.1॥<br>
नानामृगगणाकीर्णंशार्दूलवृकसेवितम्।<br>
ध्वस्तवृक्षलतागुल्मंदुर्दर्शसलिलाशयम्॥3.2.2॥<br>
निष्कूजनानाशकुनिझिल्लिकागणनादितम्।<br>
लक्ष्मणानुगतोरामोवनमध्यंददर्शह॥3.2.3॥<br>
सीतयासहकाकुत्स्थस्तस्मिन्घोरमृगायुते।<br>
ददर्शगिरिशृङ्गाभंपुरुषादंमहास्वनम्॥3.2.4॥<br>
गम्भीराक्षंमहावक्त्रंविकटंविषमोदरम्।<br>
बीभत्संविषमंदीर्घंविकृतंघोरदर्शनम्॥3.2.5॥<br>
वसानंचर्मवैयाघ्रंवसार्द्रंरुधिरोक्षितम्।<br>
त्रासनंसर्वभूतानांव्यादितास्यमिवान्तकम्॥3.2.6॥<br>
सविषाणंवसादिग्धंगजस्यचशिरोमहत्।<br>
अवसज्यायसेशूलेविनदन्तंमहास्वनम्॥3.2.7॥<br>
सरामंलक्ष्मणंचैवसीतांदृष्ट्वाचमैथिलीम्।<br>
अभ्यधावतसङ्क्रुद्धःप्रजाःकालइवान्तकः॥3.2.8॥<br>
सकृत्वाभैरवंनादंचालयन्निवमेदिनीम्।<br>
अङ्केनादायवैदेहीमपक्रम्यततोऽब्रवीत्॥3.2.9॥<br>
युवांजटाचीरधरौसभार्यौक्षीणजीवितौ।<br>
प्रविष्टौदण्डकारण्यंशरचापासिधारिणौ॥3.2.10॥<br>
कथंतापसयोर्वांचवासःप्रमदयासह।<br>
अधर्मचारिणौपापौकौयुवांमुनिदूषकौ॥3.2.11॥<br>
अहंवनमिदंदुर्गंविराधोनामराक्षसः।<br>
चरामिसायुधोनित्यमृषिमांसानिभक्षयन्॥3.2.12॥<br>
इयंनारीवरारोहाममभार्याभविष्यति।<br>
युवयोःपापयोश्चाहंपास्यामिरुधिरंमृधे॥3.2.13॥<br>
तस्यैवंब्रुवतोधृष्टंविराधस्यदुरात्मनः॥3.2.14॥<br>
श्रुत्वासगर्वितंवाक्यंसम्भ्रान्ताजनकात्मजा।<br>
सीताप्रावेपतोद्वेगात्प्रवातेकदलीयथा॥3.2.15॥<br>
तांदृष्ट्वाराघवःसीतांविराधाङ्कगतांशुभाम्।<br>
अब्रवील्लक्ष्मणंवाक्यंमुखेनपरिशुष्यता॥3.2.16॥<br>
ममभार्यांशुभाचारांविराधाङ्केप्रवेशिताम्।<br>
अत्यन्तसुखसंवृद्धांराजपुत्रींयशस्विनीम्॥3.2.17॥<br>
यदभिप्रेतमस्मासुप्रियंवरवृतंचयत्।<br>
कैकेय्यास्तुसुसम्पन्नंक्षिप्रमद्यैवलक्ष्मण॥3.2.18॥<br>
यानतुष्यतिराज्येनपुत्रार्थेदीर्घदर्शिनी॥3.2.19॥<br>
ययाहंसर्वभूतानांहितःप्रस्थापितोवनम्।<br>
अद्येदानींसकामासायामातामममध्यमा॥3.2.20॥<br>
परस्पर्शात्तुवैदेह्यानदुःखतरमस्तिमे।<br>
पितुर्वियोगात्सौमित्रेस्वराज्यहरणात्तथा॥3.2.21॥<br>
इतिब्रुवतिकाकुत्स्थेबाष्पशोकपरिप्लुते।<br>
अब्रवील्लक्ष्मणःक्रुद्धोरुद्धोनागइवश्वसन्॥3.2.22॥<br>
अनाथइवभूतानांनाथस्त्वंवासवोपमः।<br>
मयाप्रेष्येणकाकुत्स्थकिमर्थंपरितप्यसे॥3.2.23॥<br>
शरेणनिहतस्याद्यमयाक्रुद्धेनरक्षसः।<br>
विराधस्यगतासोर्हिमहीपास्यतिशोणितम्॥3.2.24॥<br>
राज्यकामेममक्रोधोभरतेयोबभूवह।<br>
तंविराधेप्रमोक्ष्यामिवज्रीवज्रमिवाचले॥3.2.25॥<br>
ममभुजबलवेगवेगितःपततुशरोऽस्यमहान्महोरसि।<br>
व्यवसयतुतनोश्चजीवितंपततुततस्समहींविघूर्णितः॥3.2.26॥</div></div><script>ac.playbackRate=0.5</script></body>
</html>