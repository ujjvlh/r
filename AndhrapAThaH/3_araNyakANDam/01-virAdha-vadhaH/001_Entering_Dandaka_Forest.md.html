<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-001-Rusheenam_Abhaya_Prathanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
प्रविश्यतुमहारण्यंदण्डकारण्यमात्मवान्।<br>
ददर्शरामोदुर्धर्षस्तापसाश्रममण्डलम्॥3.1.1॥<br>
कुशचीरपरिक्षिप्तंब्राह्म्यालक्ष्म्यासमावृत्तम्।<br>
यथाप्रदीप्तंदुर्दर्शंगगनेसूर्यमण्डलम्॥3.1.2॥<br>
शरण्यंसर्वभूतानांसुसंमृष्टाजिरंतथा।<br>
मृगैर्बहुभिराकीर्णंपक्षिसङ्घैःसमावृतम्॥3.1.3॥<br>
पूजितंचप्रनृत्तंचनित्यमप्सरसांगणैः।<br>
विशालैरग्निशरणैःस्रुग्भाण्डैरजिनैःकुशैः॥3.1.4॥<br>
समिद्भिस्तोयकलशैःफलमूलैश्चशोभितम्।<br>
आरण्यैश्चमहावृक्षैःपुण्यैःस्वादुफलैर्वृतम्॥3.1.5॥<br>
बलिहोमार्चितंपुण्यंब्रह्मघोषनिनादितम्।<br>
पुष्पैर्वन्यैःपरिक्षिप्तंपद्मिन्याचसपद्मया॥3.1.6॥<br>
फलमूलाशनैर्दान्तश्चीरकृष्णाजिनाम्बरैः।<br>
सूर्यवैश्वानराभैश्चपुराणैर्मुनिभिर्वृतम्॥3.1.7॥<br>
तद्ब्रह्मभवनप्रख्यंब्रह्मघोषनिनादितम्।<br>
ब्रह्मविद्भिर्महाभागैर्ब्राह्मणैरुपशोभितम्॥3.1.8॥<br>
सदृष्ट्वाराघवःश्रीमान्तापसाश्रममण्डलम्।<br>
अभ्यगच्छन्महातेजाविज्यंकृत्वामहद्धनुः॥3.1.9॥<br>
दिव्यज्ञानोपपन्नास्तेरामंदृष्ट्वामहर्षयः।<br>
अभ्यगच्छंस्तथाप्रीतावैदेहींचयशस्विनीम्॥3.1.10॥<br>
लक्ष्मणंचैवदृष्ट्वातुवैदेहींचयशस्विनीम्।<br>
मङ्गलानिप्रयुञ्जानाःप्रत्यगृह्णन्दृढव्रताः॥3.1.11॥<br>
रूपसंहननंलक्ष्मींसौकुमार्यंसुवेषताम्।<br>
ददृशुर्विस्मिताकारारामस्यवनवासिनः॥3.1.12॥<br>
वैदेहींलक्ष्मणंरामंनेत्रैरनिमिषैरिव।<br>
आश्चर्यभूतान्ददृशुःसर्वेतेवनचारिणः॥3.1.13॥<br>
अत्रैनंहिमहाभागाःसर्वभूतहितेरतम्।<br>
अतिथिंपर्णशालायांराघवंसन्न्यवेशयन्॥3.1.14॥<br>
ततोरामस्यसत्कृत्यविधिनापावकोपमाः।<br>
आजह्रुस्तेमहाभागास्सलिलंधर्मचारिणः॥3.1.15॥<br>
मूलंपुष्पंफलंवन्यमाश्रमंचमहात्मनः।<br>
निवेदयित्वाधर्मज्ञास्ततःप्राञ्जलयोऽब्रुवन्॥3.1.16॥<br>
धर्मपालोजनस्यास्यशरण्यस्त्वंमहायशाः।<br>
पूजनीयश्चमान्यश्चराजादण्डधरोगुरुः॥3.1.17॥<br>
इन्द्रस्येहचतुर्भागःप्रजारक्षतिराघव।<br>
राजातस्माद्वरान्भोगान्भुङ्क्तेलोकनमस्कृतः॥3.1.18॥<br>
तेवयंभवतारक्ष्याभवद्विषयवासिनः।<br>
नगरस्थोवनस्थोवात्वंनोराजाजनेश्वरः॥3.1.19॥<br>
न्यस्तदण्डावयंराजन्जितक्रोधाजितेन्द्रियाः।<br>
रक्षितव्यास्त्वयाशश्वद्गर्भभूतास्तपोधनाः॥3.1.20॥<br>
एवमुक्त्वाफलैर्मूलैःपुष्पैर्वन्यैश्चराघवम्।<br>
अन्यैश्चविविधाहारैःसलक्ष्मणमपूजयन्॥3.1.21॥<br>
तथान्येतापसाःसिद्धारामंवैश्वानरोपमाः।<br>
न्यायवृत्तायथान्यायंतर्पयामासुरीश्वरम्॥3.1.22॥</div></div><script>ac.playbackRate=0.5+parseInt(slider.value)/200</script></body>
</html>