<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-008-Dandakavana_Nishkramanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
रामस्तुसहसौमित्रिस्सुतीक्ष्णेनाभिपूजितः।<br>
परिणाम्यनिशांतत्रप्रभातेप्रत्यबुद्ध्यत॥3.8.1॥<br>
उत्थायतुयथाकालंराघवःसहसीतया।<br>
उपास्पृशत्सुशीतेनजलेनोत्पलगन्धिना॥3.8.2॥<br>
अथतेऽग्निंसुरांश्चैववैदेहीरामलक्ष्मणौ।<br>
काल्यंविधिवदभ्यर्च्यतपस्विशरणेवने॥3.8.3॥<br>
उदयन्तंदिनकरंदृष्ट्वाविगतकल्मषाः।<br>
सुतीक्ष्णमभिगम्येदंश्लक्ष्णंवचनमब्रुवन्॥3.8.4॥<br>
सुखोषितास्स्मभगवन्त्वयापूज्येनपूजिताः।<br>
आपृच्छामःप्रयास्यामोमुनयस्त्वरयन्तिनः॥3.8.5॥<br>
त्वरामहेवयंद्रष्टुंकृत्स्नमाश्रममण्डलम्।<br>
ऋषीणांपुण्यशीलानांदण्डकारण्यवासिनाम्॥3.8.6॥<br>
अभ्यनुज्ञातुमिच्छामस्सहैभिर्मुनिपुङ्गवैः।<br>
धर्मनित्यैस्तपौदान्तैर्विशिखैरिवपावकैः॥3.8.7॥<br>
अविषह्यातपोयात्सूर्योनातिविराजते।<br>
अमार्गेणागतांलक्ष्मींप्राप्येवान्वयवर्जितः॥3.8.8॥<br>
तावदिच्छामहेगन्तुमित्युक्त्वाचरणौमुनेः।<br>
ववन्देसहसौमित्रिस्सीतयासहराघवः॥3.8.9॥<br>
तौसंस्पृशन्तौचरणावुत्थाप्यमुनिपुङ्गवः।<br>
गाढमालिङ्ग्यसस्नेहमिदंवचनमब्रवीत्॥3.8.10॥<br>
अरिष्टंगच्छपन्थानंरामसैमित्रिणासह।<br>
सीतयाचानयासार्द्धंछाययेवानुवृत्तया॥3.8.11॥<br>
पश्याश्रमपदंरम्यंदण्डकारण्यवासिनाम्।<br>
एषांतपस्विनांवीरतपसाभावितात्मनाम्॥3.8.12॥<br>
सप्राज्यफलमूलानिपुष्पितानिवनानिच।<br>
प्रशस्तमृगयूथानिशान्तपक्षिगणानिच॥3.8.13॥<br>
फुल्लपङ्कजषण्डानिप्रसन्नसलिलानिच।<br>
कारण्डवविकीर्णानितटाकानिसरांसिच॥3.8.14॥<br>
द्रक्ष्यसेदृष्टिरम्याणिगिरिप्रस्रवणानिच।<br>
रमणीयान्यरण्यानिमयूराभिरुतानिच॥3.8.15॥<br>
गम्यतांवत्ससौमित्रेभवानपिचगच्छतु।<br>
आगन्तव्यंत्वायतातपुनरेवाश्रमंमम॥3.8.16॥<br>
एवमुक्तस्तथेत्युक्त्वाकाकुत्स्थस्सहलक्ष्मणः।<br>
प्रदक्षिणंमुनिंकृत्वाप्रस्थातुमुपचक्रमे॥3.8.17॥<br>
ततःशुभतरेतूणीधनुषीचायतेक्षणा।<br>
ददौसीतातयोर्भ्रात्रोःखङ्गौचविमलौततः॥3.8.18॥<br>
आबध्यचशुभेतूणीचापौचादायसस्वनौ।<br>
निष्क्रान्तावाश्रमाद्गन्तुमुभौतौरामलक्ष्मणौ॥3.8.19॥<br>
श्रीमन्तौरूपसम्पन्नौदीप्यमानौस्वतेजसा।<br>
प्रस्थितौधृतचापौतौसीतयासहराघवौ॥3.8.20॥</div></div><script>ac.playbackRate=0.5+parseInt(slider.value)/200</script></body>
</html>