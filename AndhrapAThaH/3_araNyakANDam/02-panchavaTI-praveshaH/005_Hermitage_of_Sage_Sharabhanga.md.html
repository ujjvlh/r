<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-005-Sharabhangasya_Agni_Praveshaha.mp3" type="audio/mpeg"></audio><br>
<br>
ततःसीतांपरिष्वज्यसमाश्वास्यचवीर्यवान्।<br>
अब्रवील्लक्ष्मणंरामोभ्रातरंदीप्ततेजसम्॥3.5.1॥<br>
कष्टंवनमिदंदुर्गंनचस्मवनगोचराः।<br>
अभिगच्छामहेशीघ्रंशरभङ्गंतपोधनम्॥3.5.2॥<br>
आश्रमंशरभङ्गस्यराघवोऽभिजगामह।<br>
तस्यदेवप्रभावस्यतपसाभावितात्मनः॥3.5.3॥<br>
समीपेशरभङ्गस्यददर्शमहदद्भतम्।<br>
विभ्राजमानंवपुषासूर्यवैश्वनरोपमम्॥3.5.4॥<br>
अवरुह्यरथोत्सङ्गात्सकाशेविबुधानुगम्।<br>
असंस्पृशन्तंवसुधांददर्शविबुधेश्वरम्॥3.5.5॥<br>
सुप्रभाभरणंदेवंविरजोम्बरधारिणम्।<br>
तद्विधैरेवबहुभिःपूज्यमानंमहात्मभिः॥3.5.6॥<br>
हरिभिर्वाजिभिर्युक्तमन्तरिक्षगतंरथम्।<br>
ददर्शादूरतस्तस्यतरुणादित्यसन्निभम्॥3.5.7॥<br>
पाण्डरभ्रघनप्रख्यंचन्द्रमण्डलसन्निभम्।<br>
अपश्यद्विमलंछत्रंचित्रमाल्योपशोभितम्॥3.5.8॥<br>
चामरव्यजनेचाग्य्रेरुक्मदण्डेमहाधने।<br>
गृहीतेवरनारीभ्यांधूयमानेचमूर्द्धनि॥3.5.9॥<br>
गन्धर्वामरसिद्धाश्चबहवःपरर्षयः।<br>
अन्तरिक्षगतंदेवंवाग्भिरग्य्राभिरीडिरे॥3.5.10॥<br>
सहसम्भाषमाणेतुशरभङ्गेनवासवे।<br>
दृष्ट्वाशतक्रतुंतत्ररामोलक्ष्मणमब्रवीत्॥3.5.11॥<br>
रामोऽथरथमुद्दिश्यलक्ष्मणायप्रदर्शयन्॥3.5.12॥<br>
अर्चिष्मन्तंश्रियाजुष्टमद्भुतंपश्यलक्ष्मण।<br>
प्रतपन्तमिवादित्यमन्तरिक्षगतंरथम्॥3.5.13॥<br>
येहयाःपुरुहूतस्यपुराशक्रस्यनःश्रुताः।<br>
अन्तरिक्षगतादिव्यास्तइमेहरयोध्रुवम्॥3.5.14॥<br>
इमेचपुरुषव्याघ्रायेतिष्ठन्त्यभितोरथम्।<br>
शतंशतंकुण्डलिनोयुवानःखङ्गपाणयः॥3.5.15॥<br>
विस्तीर्णविपुलोरस्काःपरिघायतबाहवः।<br>
शोणांशुवसनास्सर्वेव्याघ्राइवदुरासदाः॥3.5.16॥<br>
उरोदेशेषुसर्वेषांहाराज्वलनसन्निभाः।<br>
रूपंबिभ्रतिसौमित्रेपञ्चविंशतिवार्षिकम्॥3.5.17॥<br>
एतद्धिकिलदेवानांवयोभवतिनित्यदा।<br>
यथेमेपुरुषव्याघ्रादृश्यन्तेप्रियदर्शानाः॥3.5.18॥<br>
इहैवसहवैदेह्यामुहूर्तंतिष्ठलक्ष्मण।<br>
यावज्जानाम्यहंव्यक्तंकएषद्युतिमान्रथे॥3.5.19॥<br>
तमेवमुक्त्वासौमित्रिमिहैवस्थीयतामिति।<br>
अभिचक्रामकाकुत्स्थःशरभङ्गाश्रमंप्रति॥3.5.20॥<br>
ततःसमभिगच्छन्तंप्रेक्ष्यरामंशचीपतिः।<br>
शरभङ्गमनुप्राप्यविविक्तइदमब्रवीत्॥3.5.21॥<br>
इहोपयात्यसौरामोयावन्मांनाभिभाषते।<br>
निष्ठांनयतुतावत्तुततोमांद्रष्टुमर्हति॥3.5.22॥<br>
कर्मह्यनेनकर्त्तव्यंमहदन्यैस्सुदुष्करम्।<br>
निष्पादयित्वातत्कर्मततोमांद्रष्टुमर्हति॥3.5.23॥<br>
इतिवज्रीतमामन्त्र्यमानयित्वाचतापसम्।<br>
रथेनहरियुक्तेनययौदिवमरिन्दमः॥3.5.24॥<br>
प्रयातेतुसहस्राक्षेराघवस्सपरिच्छदम्।<br>
अग्निहोत्रमुपासीनंशरभङ्गमुपागमत्॥3.5.25॥<br>
तस्यपादौचसंगृह्यरामःसीताचलक्ष्मणः।<br>
निषेदुस्समनुज्ञातालब्धवासानिमन्त्रिताः॥3.5.26॥<br>
ततःशक्रोपयानंतुपर्यपृच्छत्सराघवः।<br>
शरभङ्गश्चतत्सर्वंराघवायन्यवेदयत्॥3.5.27॥<br>
मामेषवरदोरामब्रह्मलोकंनिनीषति।<br>
जितमुग्रेणतपसादुष्प्रापमकृतात्मभिः॥3.5.28॥<br>
अहंज्ञात्वानरव्यघ्रवर्तमानमदूरतः।<br>
ब्रह्मलोकंनगच्छामित्वामदृष्ट्वाप्रियातिथिम्॥3.5.29॥<br>
त्वयाहंपुरुषव्याघ्रधार्मिकेणमहात्मना।<br>
समागम्यगमिष्यामित्रिदिवंदेवसोवितम्॥3.5.30॥<br>
अक्षयानरशार्दूलमयालोकाजिताश्शुभाः।<br>
ब्राह्म्याश्चनाकपृष्ट्याश्चप्रतिगृह्णीष्वमामकान्॥3.5.31॥<br>
एवमुक्तोनरव्याघ्रःसर्वशास्त्रविशारदः।<br>
ऋषिणाशरभङ्गेणराघवोवाक्यमब्रवीत्॥3.5.32॥<br>
अहमेवाहरिष्यामिसर्वलोकान्महामुने।<br>
आवासंत्वहमिच्छामिप्रदिष्टमिहकानने॥3.5.33॥<br>
राघवेणैवमुक्तस्तुशक्रतुल्यबलेनवै।<br>
शरभङ्गोमहाप्राज्ञःपुनरेवाब्रवीद्वचः॥3.5.34॥<br>
इहराममहातेजास्सुतीक्ष्णोनामधार्मिकः।<br>
वसत्यरण्येधर्मात्मासतेश्रेयोविधास्यति॥3.5.35॥<br>
सुतीक्ष्णमभिगच्छत्वंशुचौदेशेतपस्विनम्।<br>
रमणीयेवनोद्देशेसतेवासंविधास्यति॥3.5.36॥<br>
इमांमन्दाकिनींरामप्रतिस्रोतामनुव्रज।<br>
नदींपुष्पोडुपवहांतत्रतत्रगमिष्यसि॥3.5.37॥<br>
एषपन्थानरव्याघ्रमुहूर्तंपश्यतातमाम्।<br>
यावज्जहामिगात्राणिजीर्णांत्वचमिवोरगः॥3.5.38॥<br>
ततोऽग्निंसुसमाधायहुत्वाचाज्येनमन्त्रवित्।<br>
शरभङ्गोमहातेजाःप्रविवेशहुताशनम्॥3.5.39॥<br>
तस्यरोमाणिकेशांश्चददाहाग्निर्महात्मनः।<br>
जीर्णांत्वचंतथास्थीनियच्चमांसंसशोणितम्॥3.5.40॥<br>
सामस्तुविस्मितोभ्रात्राभार्ययाचसहात्मवान्॥3.5.41॥<br>
सचपावकसङ्काशःकुमारःसमपद्यत।<br>
उत्थायाग्निचयात्तस्माच्छरभङ्गोव्यरोचत॥3.5.42॥<br>
सलोकानाहिताग्नीनामृषीणांचमहात्मनाम्।<br>
देवानांचव्यतिक्रम्यब्रह्मलोकंव्यरोहत॥3.5.43॥<br>
सपुण्यकर्माभवनेद्विजर्षभःपितामहंसानुचरंददर्शह।<br>
पितामहश्चापिसमीक्ष्यतंद्विजंननन्दसुस्वागतमित्युवाचह॥3.5.44॥<script>ac.playbackRate=0.5</script>