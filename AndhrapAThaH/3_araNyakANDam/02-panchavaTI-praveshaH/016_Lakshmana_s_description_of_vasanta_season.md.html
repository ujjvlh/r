<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-016-Hemantharthu_Varnanam.mp3" type="audio/mpeg"></audio><br>
<br>
वसतस्तस्यतुसुखंराघवस्यमहात्मनः।<br>
शरद्व्यपायेहेमन्तऋतुरिष्टःप्रवर्तते॥3.16.1॥<br>
सकदाचित्प्रभातायांशर्वर्यांरघुनन्दनः।<br>
प्रययावभिषेकार्थंरम्यांगोदावरींनदीम्॥3.16.2॥<br>
प्रह्वःकलशहस्तस्तंसीतयासहवीर्यवान्।<br>
पृष्ठतोऽनुव्रजन्भ्रातासौमित्रिरिदमब्रवीत्॥3.16.3॥<br>
अयंसकालःसम्प्राप्तःप्रियोयस्तेप्रियंवद।<br>
अलङ्कृतइवाभातियेनसंवत्सरःशुभः॥3.16.4॥<br>
नीहारपरुषोलोकःपृथिवीसस्यशालिनी।<br>
जलान्यनुपभोग्यानिसुभगोहव्यवाहनः॥3.16.5॥<br>
नवाग्रयणपूजाभिरभ्यर्च्यपितृदेवताः।<br>
कृताग्रयणकाःकालेसन्तोविगतकल्मषाः॥3.16.6॥<br>
प्राज्यकामाजनपदाःसम्पन्नतरगोरसाः।<br>
विचरन्तिमहीपालायात्रास्थाविजिगीषवः॥3.16.7॥<br>
सेवमानेदृढंसूर्येदिशमन्तकसेविताम्।<br>
विहीनतिलकेवस्त्रीनोत्तरादिक्रप्रकाशते॥3.16.8॥<br>
प्रकृत्याहिमकोशाढ्योदूरसूर्यश्चसाम्प्रतम्।<br>
यथार्थनामासुव्यक्तंहिमवान्हिमवान्गिरिः॥3.16.9॥<br>
अत्यन्तसुखसञ्चारामध्याह्नेस्पर्शतःसुखाः।<br>
दिवसाःसुभगादित्याश्छायासलिलदुर्भगाः॥3.16.10॥<br>
मृदुसूर्याःसनीहाराःपटुशीताःसमारूताः।<br>
शून्यारण्याहिमध्वस्तादिवसाभान्तिसाम्प्रतम्॥3.16.11॥<br>
निवृत्ताकाशशयनाःपुष्यनीताहिमारूणाः।<br>
शीतावृद्धतरायामास्त्रियामायान्तिसाम्प्रतम्॥3.16.12॥<br>
रविसङ्क्रान्तसौभाग्यस्तुषारारुणमण्डलः।<br>
निःश्वासान्धइवादर्शश्चन्द्रमानप्रकाशते॥3.16.13॥<br>
ज्योत्स्नीतुषारमलिनापौर्णमास्यांनराजते।<br>
सीतेवचातपश्यामालक्ष्यतेनतुशोभते॥3.16.14॥<br>
प्रकृत्याशीतलस्पर्शोहिमविद्धश्चसाम्प्रतम्।<br>
प्रवातिपश्चिमोवायुःकालेद्विगुणशीतलः॥3.16.15॥<br>
बाष्पच्छन्नान्यरण्यानियवगोधूमवन्तिच।<br>
शोभन्तेऽभ्युदितेसूर्येनदद्भिःक्रौञ्चसारसैः॥3.16.16॥<br>
खर्जूरपुष्पाकृतिभिःशिरोभिःपूर्णतण्डुलैः।<br>
शोभन्तेकिञ्चिदानम्राःशालयःकनकप्रभाः॥3.16.17॥<br>
मयूखैरुपसर्पद्भिर्हिमनीहारसंवृतैः।<br>
दूरमभ्युदितःसूर्यःशशाङ्कइवलक्ष्यते॥3.16.18॥<br>
अग्राह्यवीर्यःपूर्वाह्णेमध्यह्नेस्पर्शतःसुखः।<br>
संरक्तःकिञ्चिदापाण्डुरातपःशोभतेक्षितौ॥3.16.19॥<br>
अवश्यायनिपातेनकिञ्चित्प्रक्लिन्नशाद्वला।<br>
वनानांशोभतेभूमिर्निविष्टतरुणातपा॥3.16.20॥<br>
स्पृशंस्तुविपुलंशीतमुदकंद्विरदःसुखम्।<br>
अत्यन्ततृषितोवन्यःप्रतिसंहरतेकरम्॥3.16.21॥<br>
एतेहिसमुपासीनाविहगाजलचारिणः।<br>
नविगाहन्तिसलिलमप्रगल्भाइवाहवम्॥3.16.22॥<br>
अवश्यायतमोनद्धानीहारतमसावृताः।<br>
प्रसुप्ताइवलक्ष्यन्तेविपुष्पावनराजयः॥3.16.23॥<br>
बाष्पसञ्छन्नसलिलारुतविज्ञेयसारसाः।<br>
हिमार्द्रवालुकैस्तीरैःसरितोभान्तिसाम्प्रतम्॥3.16.24॥<br>
तुषारपतनाच्चैवमृदुत्वाद्भास्करस्यच।<br>
शैत्यादगाग्रस्थमपिप्रायेणरसवज्जलम्॥3.16.25॥<br>
जराजर्झरितैःपद्मैःशूर्णकेसरकर्णिकैः।<br>
नालशेषैर्हिमध्वस्तैर्नभान्तिकमलाकराः॥3.16.26॥<br>
अस्मिंस्तुपुरुषव्याघ्रःकालेदुःखसमन्वितः।<br>
तपश्चरतिधर्मात्मात्वद्भक्त्याभरतःपुरे॥3.16.27॥<br>
त्यक्त्वाराज्यंचमानंचभोगांश्चविविधान्बहून्।<br>
तपस्वीनियताहारःशेतेशीतेमहीतले॥3.16.28॥<br>
सोऽपिवेलामिमांनूनमभिषेकार्थमुद्यतः।<br>
वृतःप्रकृतिभिर्नित्यंप्रयातिसरयूनदीम्॥3.16.29॥<br>
अत्यन्तसुखसंवृद्धःसुकुमारःसुखोचितः।<br>
कथंन्वपररात्रेषुसरयूमवगाहते॥3.16.30॥<br>
पद्मपत्त्रेक्षणोवीरःशयामोनिरुदरोमहान्।<br>
धर्मज्ञःसत्यवादीचह्रीनिषेधोजितेन्द्रियः॥3.16.31॥<br>
प्रियाभिभाषीमधुरोदीर्घबाहुररिन्दमः।<br>
सन्त्यज्यविविधान्भोगानार्यंसर्वात्मनाश्रितः॥3.16.32॥<br>
जितःस्वर्गस्तवभ्रात्राभरतेनमहात्मना।<br>
वनस्थमपितापस्येयस्त्वामनुविधीयते॥3.16.33॥<br>
नपित्र्यमनुवर्तन्तेमातृकंद्विपदाइति।<br>
ख्यातोलोकप्रवादोऽयंभरतेनान्यथाकृतः॥3.16.34॥<br>
भर्तादशरथोयस्याःसाधुश्चभरतःसुतः।<br>
कथंनुसाम्बाकैकेयीतादृशीक्रूरशीलिनी॥3.16.35॥<br>
इत्येवंलक्ष्मणेवाक्यंस्नेहाद्ब्रुवतिधार्मिके।<br>
परिवादंजनन्यास्तमसहन्राघवोऽब्रवीत्॥3.16.36॥<br>
नतेऽम्बामध्यमातातगर्हितव्याकथञ्चन।<br>
तामेवेक्ष्वाकुनाथस्यभरतस्यकथांकुरु॥3.16.37॥<br>
निश्चितापिहिमेबुद्धिर्वनवासेदृढब्रता।<br>
भरतस्नेहसन्तप्ताबालिशीक्रियतेपुनः॥3.16.38॥<br>
संस्मराम्यस्यवाक्यानिप्रियाणिमधुराणिच।<br>
हृद्यान्यमृतकल्पानिमनःप्रह्लादनानिच॥3.16.39॥<br>
कदान्वहंसमेष्यामिभरतेनमहात्मना।<br>
शत्रुघ्नेनचवीरेणत्वायाचरघुनन्दन॥3.16.40॥<br>
इत्येवंविलपंस्तत्रप्राप्यगोदावरींनदीम्।<br>
चक्रेऽभिषेकंकाकुत्स्थःसानुजःसहसीतया॥3.16.41॥<br>
तर्पयित्वाथसलिलैस्तेपितॄन्दैवतानिच।<br>
स्तुवन्तिस्मोदितंसूर्यंदेवताश्चसमाहिताः॥3.16.42॥<br>
कृताभिषेकःसरराजरामःसीताद्वितीयःसहलक्ष्मणेन।<br>
कृताभिषेकोगिरिराजपुत्र्यारुद्रःसनन्दीभगवानिवेशः॥3.16.43॥<script>ac.playbackRate=0.5</script>