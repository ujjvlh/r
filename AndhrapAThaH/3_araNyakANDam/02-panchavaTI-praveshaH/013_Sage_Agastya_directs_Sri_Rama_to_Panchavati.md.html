<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-013-Agastya_Rama_Samvadaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
रामप्रीतोऽस्मिभद्रंतेपरितुष्टोऽस्मिलक्ष्मण।<br>
अभिवादयितुंयन्मांप्राप्तौस्थःसहसीतया॥3.13.1॥<br>
अध्वश्रमेणवांखेदोबाधतेप्रचुरश्रमः।<br>
व्यक्तमुत्कण्ठतेचापिमैथिलीजनकात्मजा॥3.13.2॥<br>
एषाहिसुकुमारीचदुःखैश्चनविमानता।<br>
प्राज्यदोषंवनंप्राप्ताभर्तृस्नेहप्रचोदिता॥3.13.3॥<br>
यथैषारमतेरामइहसीतातथाकुरु।<br>
दुष्करंकृतवत्येषावनेत्वामनुगच्छति॥3.13.4॥<br>
एषाहिप्रकृतिःस्त्रीणामासृष्टेरघुनन्दन।<br>
समस्थमनुरञ्जन्तिविषमस्थंत्यज्यन्तिच॥3.13.5॥<br>
शतह्रदानांलोलत्वंशस्त्राणांतीक्ष्णतांतथा।<br>
गरुडानिलयोःशैघ्र्यमनुगच्छन्तियोषितः॥3.13.6॥<br>
इयंतुभवतोभार्यादोषैरेतैर्विवर्जिता।<br>
श्लाध्याचव्यपदेश्याचयथादेवीह्यरुन्धती॥3.13.7॥<br>
अलङ्कृतोऽयंदेशश्चयत्रसौमित्रिणासह।<br>
वैदेह्याचानयारामवत्स्यसित्वमरिन्दम॥3.13.8॥<br>
एवमुक्तःसमुनिनाराघवःसंयताञ्जलिः।<br>
उवाचप्रश्रितंवाक्यमृषिंदीप्तमिवानलम्॥3.13.9॥<br>
धन्योस्म्यनुगृहीतोऽस्मियस्यमेमुनिपुङ्गवः।<br>
गुणैःसभ्रातृभार्यस्यवरदःपरितुष्यति॥3.13.10॥<br>
किन्तुव्यादिशमेदेशंसोदकंबहुकाननम्।<br>
यत्राश्रमपदंकृत्वावसेयंनिरतःसुखम्॥3.13.11॥<br>
ततोऽब्रवीन्मुनिश्रेष्ठःश्रुत्वारामस्यतद्वचः।<br>
ध्यात्वामुहूर्तंधर्मात्माधीरोधीरतरंवचः॥3.13.12॥<br>
इतोद्वियोजनेतातबहुमूलफलोदकः।<br>
देशोबहुमृगःश्रीमान्पञ्चवट्यभिविश्रुतः॥3.13.13॥<br>
तत्रगत्वाश्रमपदंकृत्वासौमित्रिणासह।<br>
रंस्यसेत्वंपितुर्वाक्यंयथोक्तमनुपालयन्॥3.13.14॥<br>
कालोऽयंगतभूयिष्ठोयःकालस्तवराघव।<br>
समयोयोनरेन्द्रेणकृतोदशरथेनते॥3.13.15॥<br>
धन्यस्तेजनकोरामसराजारघुनन्दन।<br>
यस्त्वयाज्येष्ठपुत्रेणययातिरिवतारितः॥3.13.16॥<br>
विदितोह्येषवृत्तान्तोममसर्वस्तवानघ।<br>
तपसश्चप्रभावेनस्नेहाद्दशरथस्यच॥3.13.17॥<br>
हृदयस्थश्चतेछन्दोविज्ञातस्तपसामया।<br>
इहवासंप्रतिज्ञायमयासहतपोवने॥3.13.18॥<br>
[वसन्तंत्वांजनाःसर्वेज्ञास्यन्तिरघुनन्दन।]अतश्चत्वामहंब्रूमिगच्छपञ्चवटीमिति॥3.13.19॥<br>
सहिरम्योवनोद्देशोमैथिलीतत्ररंस्यते।<br>
सदेशःश्लाघनीयश्चनातिदूरेचराघव॥3.13.20॥<br>
प्राज्यमूलफलश्चैवनानाद्विजगणायुतः।<br>
विविक्तश्चमहाबाहोपुण्योरम्यस्तथैवच॥3.13.21॥<br>
भवानपिसदारश्चशक्तश्चपरिरक्षणे।<br>
अपिचात्रवसन्रामतापसान्पालयिष्यसि॥3.13.22॥<br>
एतदालक्ष्यतेवीरमधूकानांमहद्वनम्।<br>
उत्तरेणास्यगन्तव्यंन्यग्रोधमभिगच्छता॥3.13.23॥<br>
ततःस्थलमुपारुह्यपर्वतस्याविदूरतः।<br>
ख्यातःपञ्चवटीत्येवनित्यपुष्पितकाननः॥3.13.24॥<br>
अगस्त्येनैवमुक्तस्तुरामःसौमित्रिणासह।<br>
सत्कृत्यामन्त्रयामासतमृषिंसत्यवादिनम्॥3.13.25॥<br>
तौतुतेनाभ्यनुज्ञातौकृतपादाभिवन्दनौ।<br>
तदाश्रमात्पञ्चवटींजग्मतुःसहसीतया॥3.13.26॥<br>
गृहीतचापौतुनराधिपात्मजौविषक्ततूणौसमरेष्वकातरौ।<br>
यथोपदिष्टेनपथामहर्षिणाप्रजग्मतुःपञ्चवटींसमाहितौ॥3.13.27॥</div></div><script>ac.playbackRate=0.5</script></body>
</html>