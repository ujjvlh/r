<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-014-Jatayusho_Vruthanthaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
अथपञ्चवटींगच्छन्नन्तरारघुनन्दनः।<br>
आससादमहाकायंगृध्रंभीमपराक्रमम्॥3.14.1॥<br>
तंदृष्ट्वातौमहाभागौवटस्थंरामलक्ष्मणौ।<br>
मेनातेराक्षसंपक्षिंब्रुवाणौकोभवानिति॥3.14.2॥<br>
सतौमधुरयावाचासौम्ययाप्रीणयन्निव।<br>
उवाचवत्समांविद्धिवयस्यंपितुरात्मनः॥3.14.3॥<br>
सतंपितृसखंबुद्ध्वापूजयामासराघवः।<br>
सतस्यकुलमव्यग्रमथपप्रच्छनामच॥3.14.4॥<br>
रामस्यवचनंश्रुत्वासर्वभूतसमुद्भवम्।<br>
आचचक्षेद्विजस्तस्मैकुलमात्मानमेवच॥3.14.5॥<br>
पूर्वकालेमहाबाहोयेप्रजापतयोऽभवन्।<br>
तान्मेनिगदतःसर्वानादितःशृणुराघव॥3.14.6॥<br>
कर्दमःप्रथमस्तेषांविश्रुतस्तदनन्तरः।<br>
शेषश्चसंश्रयश्चैवबहुपुत्रश्चवीर्यवान्॥3.14.7॥<br>
स्थाणुर्मरीचिरत्रिश्चक्रुतश्चैवमहाबलः।<br>
पुलस्त्यश्चाङ्गिराश्चैवप्रचेताःपुलहस्तथा॥3.14.8॥<br>
दक्षोविवस्वानपरोऽरिष्टनेमिश्चराघव।<br>
कश्यपश्चमहातेजास्तेषामासीच्चपश्चिमः॥3.14.9॥<br>
प्रजापतेस्तुदक्षस्यबभूवुरितिविश्रुतम्।<br>
षष्टिर्दुहितरोरामयशस्विन्योमहायशः॥3.14.10॥<br>
अदितिंचदितिंचैवदनुमप्यथकालिकाम्।<br>
ताम्रांक्रोधवशांचैवमनुंचाप्यनलामपि॥3.14.11॥<br>
तास्तुकन्यास्ततःप्रीतःकश्यपःपुनरब्रवीत्।<br>
पुत्रांस्रैलोक्यभर्तॄन्वैजनयिष्यथमत्समान्॥3.14.12॥<br>
अदितिस्तन्मनारामदितिश्चमनुजर्षभ।<br>
कालिकाचमहाबाहोशेषास्त्वमनसोऽभवन्॥3.14.13॥<br>
अदित्यांजज्ञिरेदेवास्त्रयस्त्रिंशदरिन्दम।<br>
आदित्यावसवोरुद्राह्यश्विनौचपरन्तप॥3.14.14॥<br>
दितिस्त्वजनयत्पुत्रान्दैत्यांस्तातयशस्विनः।<br>
तेषामियंवसुमतीपुरासीत्सवनार्णवा॥3.14.15॥<br>
दनुस्त्वजनयत्पुत्रमश्वग्रीवमरिन्दम।<br>
नरकंकालकंचैवकालिकापिव्यजायत॥3.14.16॥<br>
क्रौञ्चींभासींतथाश्येनींधृतराष्ट्रींतथाशुकीम्।<br>
ताम्रापिसुषुवेकन्याःपञ्चैतालोकविश्रुताः॥3.14.17॥<br>
उलूकान्जनयत्क्रौञ्चीभासीभासान्व्यजायत।<br>
श्येनीश्येनांश्चगृध्रांश्चव्यजायतसुतेजसः॥3.14.18॥<br>
धृतराष्ट्रीतुहंसांश्चकलहंसांश्चसर्वशः।<br>
चक्रवाकांश्चभद्रंतेविजज्ञेसापिभामिनी॥3.14.19॥<br>
शुकीनतांविजज्ञेतुनतायाविनतासुता॥3.14.20॥<br>
दशक्रोधवशारामविजज्ञेह्यात्मसम्भवाः।<br>
मृगींचमगमन्दांचहरिंभद्रमदामपि॥3.14.21॥<br>
मातङ्गीमपिशार्दूलींश्वोतांचसुरभिंतथा।<br>
सर्वलक्षणसम्पन्नांसुरसांकद्रुकामपि॥3.14.22॥<br>
अपत्यंतुमृगाःसर्वेमृग्यानरवरोत्तम।<br>
ऋक्षाश्चमृगमन्दायाःसृमराश्चमरास्तथा॥3.14.23॥<br>
हर्याश्चहरयोऽपत्यंवानराश्चतरस्विनः।<br>
ततस्त्विरावतींनामजज्ञेभद्रमदासुताम्॥3.14.24॥<br>
तस्यास्त्वैरावतःपुत्रोलोकनाथोमहागजः।<br>
मातङ्गास्त्वथमातङ्ग्याअपत्यंमनुजर्षभ॥3.14.25॥<br>
गोलाङ्गूलांश्चशार्दूलीव्याघ्रांश्चाजनयत्सुतान्।<br>
दिशागजांश्चकाकुत्स्थश्वेताप्यजनयत्सुतान्॥3.14.26॥<br>
ततोदुहितरौरामसुरभिर्द्वेव्यजायत।<br>
रोहिणींनामभद्रंतेगन्धर्वींचयशस्विनीम्॥3.14.27॥<br>
रोहिण्यजनयद्गावैगन्धर्वीवाजिनःसुतान्।<br>
सुरसाऽजनयन्नागान्रामकद्रूस्तुपन्नगान्॥3.14.28॥<br>
ब्राह्मणान्क्षत्त्रियान्वैश्यान्शूद्रांश्चमनजर्षभ।<br>
सर्वान्पुण्यफलान्वृक्षाननलापिव्याजायत॥3.14.29॥<br>
विनताचशुकीपौत्रीकद्रूश्चसुरसास्वसा।<br>
कद्रूर्नागंसहस्रस्यंविजज्ञेधरणीधरम्॥3.14.30॥<br>
द्वौपुत्रौविनतायास्तुगरुडोऽरुणएवच।<br>
तस्माज्जातोऽहमरुणात्सम्पातिस्तुममाग्रजः॥3.14.31॥<br>
जटायुरितिमांविद्धिश्येनीपुत्रमरिन्दम॥3.14.32॥<br>
इदंदुर्गंहिकान्तारंमृगराक्षससेवितम्।<br>
सीतांचतातरक्षिष्येत्वयियातेसलक्ष्मणे॥3.14.33॥<br>
जटायुषंतंप्रतिपूज्यराघवोमुदापिरष्वज्यचसन्नतोऽभवत्।<br>
पितुर्हिशुश्रावसखित्वमात्मवान्जटायुषासङ्कथितंपुनःपुनः॥3.14.34॥<br>
सतत्रसीतांपरिदायमैथिलींसहैवतेनातिबलेनपक्षिणा।<br>
जगामतांपञ्चवटींसलक्ष्मणोरिपून्दिधक्षन्शलभानिवानलः॥3.14.35॥</div></div><script>ac.playbackRate=0.5+parseInt(slider.value)/200</script></body>
</html>