<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-012-Agastya_Darshanam.mp3" type="audio/mpeg"></audio><br>
<br>
सप्रविश्याश्रमपदंलक्ष्मणोराघवानुजः।<br>
अगस्त्यशिष्यमासाद्यवाक्यमेतदुवाचह॥3.12.1॥<br>
राजादशरथोनामज्येष्ठस्तस्यसुतोबली।<br>
रामःप्राप्तोमुनिंद्रष्टुंभार्ययासहसीतया॥3.12.2॥<br>
लक्ष्मणोनामतस्याहंभ्रातात्ववरजोहितः।<br>
अनुकूलश्चभक्तश्चयदितेश्रोत्रमागतः॥3.12.3॥<br>
तेवयंवनमत्युग्रंप्रविष्टाःपितृशासनात्।<br>
द्रष्टुमिच्छामहेसर्वेभगवन्तंनिवेद्यताम्॥3.12.4॥<br>
तस्यतद्वचनंश्रुत्वालक्ष्मणस्यतपोधनः।<br>
तथेत्युक्त्वाग्निशरणंप्रविवेशनिवेदितुम्॥3.12.5॥<br>
कृताञ्जलिरुवाचेदंरामागमनमञ्जसा।<br>
यथोक्तंलक्ष्मणेनैवशिष्योऽगस्त्यस्यसम्मतः॥3.12.6॥<br>
पुत्रौदशरथस्येमौरामोलक्ष्मणएवच।<br>
प्रविष्टावाश्रमपदंसीतयासहभार्यया॥3.12.7॥<br>
द्रष्टुंभवन्तमायातौशुश्रूषार्थमरिन्दमौ।<br>
यदत्रानन्तरंतत्त्वमाज्ञापयितुमर्हसि॥3.12.8॥<br>
ततःशिष्यादुपश्रुत्यप्राप्तंरामंसलक्ष्मणम्।<br>
वैदेहींचमहाभागामिदंवचनमब्रवीत्॥3.12.9॥<br>
दिष्ट्यारामश्चिरस्याद्यद्ष्टुंमांसमुपागतः।<br>
मनसाकाङ्क्षितंह्यस्यमयाप्यागमनंप्रति॥3.12.10॥<br>
गम्यतांसत्कृतोरामःसभार्यःसहलक्ष्मणः।<br>
प्रवेश्यतांसमीपंमेकिञ्चासौनप्रवेशितः॥3.12.11॥<br>
एवमुक्तस्तुमुनिनाधर्मज्ञेनमहात्मना।<br>
अभिवाद्याब्रवीच्छिष्यस्तथेतिनियताञ्जलिः॥3.12.12॥<br>
ततोनिष्क्रम्यसम्भ्रान्तःशिष्योलक्ष्मणमब्रवीत्।<br>
क्वासौरामोमुनिंद्रष्टुमेतुप्रविशतुस्वयम्॥3.12.13॥<br>
ततोगत्वाश्रमद्वारंशिष्येणसहलक्ष्मणः।<br>
दर्शयामासकाकुत्स्थंसीतांचजनकात्मजाम्॥3.12.14॥<br>
तंशिष्यःप्रश्रितोवाक्यमगस्त्यवचनंब्रुवन्।<br>
प्रावेशयद्यथान्यायंसत्कारार्हंसुसत्कृतम्॥3.12.15॥<br>
प्रविवेशततोरामःसीतयासहलक्ष्मणः।<br>
प्रशान्तहरिणाकीर्णमाश्रमंह्यवलोकयन्॥3.12.16॥<br>
सतत्रब्रह्मणःस्थानमग्नेःस्थानंतथैवच।<br>
विष्णोःस्थानंमहेन्द्रस्यस्थानंचैवविवस्वतः॥3.12.17॥<br>
सोमस्थानंभगस्थानंस्थानंकौबेरमेवच।<br>
धातुर्विधातुःस्थानेचवायोःस्थानंतथैवच॥3.12.18॥<br>
नागराजस्यचस्थानमनन्तस्यमहात्मनः।<br>
स्थानंतथैवगायत्र्यावसूनांस्थानमेवच॥3.12.19॥<br>
स्थानंचपाशहस्तस्यवरुणस्यमहात्मनः।<br>
कार्तिकेयस्यचस्थानंधर्मस्थानंचपश्यति॥3.12.20॥<br>
ततःशिष्यैःपरिवृतोमुनिरप्यभिनिष्पतत्।<br>
तंददर्शाग्रतोरामोमुनीनांदीप्ततेजसाम्॥3.12.21॥<br>
अब्रवीद्वचनंवीरोलक्ष्मणंलक्ष्मिवर्धनम्।<br>
एषलक्ष्मणनिष्क्रामत्यगस्त्योभगवानृषिः॥3.12.22॥<br>
औदार्येणावगच्छामिनिधानंतपसामिमम्॥3.12.23॥<br>
एवमुक्त्वामहाबाहुरगस्त्यंसूर्यवर्चसम्।<br>
जग्राहपरमप्रीतस्तस्यपादौपरन्तपः॥3.12.24॥<br>
अभिवाद्यतुधर्मात्मातस्थौरामःकृताञ्जलिः।<br>
सीतयासहवैदेह्यातदारामःसलक्ष्मणः॥3.12.25॥<br>
प्रतिजग्राहकाकुत्स्थमर्चयित्वासनोदकैः।<br>
कुशलवप्रश्नमुक्त्वाचह्यास्यतामितिचाब्रवीत्॥3.12.26॥<br>
अग्निंहुत्वाप्रदायार्ध्यमतिथीन्प्रतिपूज्यच।<br>
वानप्रस्थेनधर्मेणसतेषांभोजनंददौ॥3.12.27॥<br>
प्रथमंचोपविश्याथधर्मज्ञोमुनिपुङ्गवः।<br>
उवाचराममासीनंप्राञ्जलिंधर्मकोविदम्॥3.12.28॥<br>
अन्यथाखलुकाकुत्स्थतपस्वीसमुदाचरन्।<br>
दुःसाक्षीवपरेलोकेस्वानिमांसानिभक्षयेत्॥3.12.29॥<br>
राजासर्वस्यलोकस्यधर्मचारीमहारथः।<br>
पूजनीयश्चमान्यश्चभवान्प्राप्तःप्रियातिथिः॥3.12.30॥<br>
एवमुक्त्वाफलैर्मूलैःपुष्पैरन्येश्चराघवम्।<br>
पूजयित्वायथाकामंपुनरेवततोऽब्रवीत्॥3.12.31॥<br>
इदंदिव्यंमहच्चापंहेमरत्नविभूषितम्॥3.12.32॥<br>
वैष्णवंपुरुषव्याघ्रनिर्मितंविश्वकर्मणा॥3.12.33॥<br>
अमोघःसूर्यसङ्काशोब्रह्मदत्तःशरोत्तमः।<br>
दत्तौमममहेन्द्रेणतूणीचाक्षयसायकौ॥3.12.34॥<br>
सम्पूर्णौनिशितैर्बाणैर्ज्वलद्भिरिवपावकैः।<br>
महारजतकोशोऽयमसिर्हेमविभूषितः॥3.12.35॥<br>
अनेनधनुषारामहत्वासङ्ख्येमहासुरान्।<br>
आजहारश्रियंदीप्तांपुराविष्णुर्दिवौकसाम्॥3.12.36॥<br>
तद्धनुस्तौचतूणीरौशरंखङ्गंचमानद।<br>
जयायप्रतिगृह्णीष्ववज्रंवज्रधरोयथा॥3.12.37॥<br>
एवमुक्त्वामहातेजाःसमस्तंतद्वरायुधम्।<br>
दत्त्वारामायभगवानगस्त्यःपुनरब्रवीत्॥3.12.38॥<script>ac.playbackRate=0.5</script>