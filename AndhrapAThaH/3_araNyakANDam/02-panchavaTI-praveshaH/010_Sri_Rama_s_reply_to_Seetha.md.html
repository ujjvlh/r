<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-010-Ramena_Kshatra_Dharma_Nirupanam.mp3" type="audio/mpeg"></audio><br>
<br>
वाक्यमेतत्तुवैदेह्याव्याहृतंभर्तृभक्तया।<br>
श्रुत्वाधर्मेस्थितोरामःप्रत्युवाचाथमैथिलीम्॥3.10.1॥<br>
हितमुक्तंत्वयादेविस्निग्धयासदृशंवचः।<br>
कुलंव्यपदिशन्त्याचधर्मज्ञेजनकात्मजे॥3.10.2॥<br>
किन्तुवक्ष्याम्यहंदेवित्वयैवोक्तमिदंवचः।<br>
क्षत्त्रियैर्धार्यतेचापोनार्तशब्दोभवेदिति॥3.10.3॥<br>
मांसीतेस्वयमागम्यशरण्याःशरणंगताः।<br>
तेचार्तादण्डकारण्येमुनयःसंशितव्रताः॥3.10.4॥<br>
वसन्तोधर्मनिरतावनेमूलफलाशनाः।<br>
नलभन्तेसुखंभीताराक्षसैःक्रूरकर्मभिः॥3.10.5॥<br>
कालेकालेचनिरतानियमैर्विविधैर्वने।<br>
भक्ष्यन्तेराक्षसैर्भीमैर्नरमांसोपजीविभिः॥3.10.6॥<br>
तेभक्ष्यमाणामुनयोदण्डकारण्यवासिनः।<br>
अस्मानभ्यवपद्येतिमामूचुर्द्विजसत्तमाः॥3.10.7॥<br>
मयातुवचनंश्रुत्वातेषामेवंमुखाच्च्युतम्।<br>
कृत्वाचरणशुश्रूषांवाक्यमेतदुदाहृतम्॥3.10.8॥<br>
यदीदृशैरहंविप्रैरुपस्थेयैरुपस्थितः।<br>
किंकरोमीतिचमयाव्याहृतंद्विजसन्निधौ॥3.10.9॥<br>
सर्वैरेतैःसमागम्यवागियंसमुदाहृता॥3.10.10॥<br>
राक्षसैर्दण्डकारण्येबहुभिःकामरूपिभिः।<br>
अर्दिताःस्मदृढंरामभवान्नस्तत्ररक्षतु॥3.10.11॥<br>
होमकालेषुसम्प्राप्ताःपूर्वकालेषुचानघ।<br>
धर्षयन्तिसुदुर्धर्षाराक्षसाःपिशिताशनाः॥3.10.12॥<br>
राक्षसैर्धर्षितानांचतापसानांतपस्विनाम्।<br>
गतिंमृगयमाणानांभवान्नःपरमागतिः॥3.10.13॥<br>
कामंतपःप्रभावेनशक्ताहन्तुंनिशाचरान्।<br>
चिरार्जितंतुनेच्छामस्तपःखण्डयितुंवयम्॥3.10.14॥<br>
बहुविघ्नंतपोनित्यंदुश्चरंचैवराघव।<br>
तेनशापंनमुञ्चामोभक्ष्यमाणाश्चराक्षसैः॥3.10.15॥<br>
तदर्द्यमानान्रक्षोभिर्दण्डकारण्यवासिभिः।<br>
रक्षनस्त्वंसहभ्रात्रात्वन्नाथाहिवयंवने॥3.10.16॥<br>
मयाचैतद्वचःश्रुत्वाकार्त्स्न्त्यनपरिपालनम्।<br>
ऋषीणांदण्डकारण्येसंश्रुतंजनकात्मजे॥3.10.17॥<br>
संश्रुत्यचनशक्ष्यामिजीवमानःप्रतिश्रवम्।<br>
मुनीनामन्यथाकर्तुंसत्यमिष्टंहिमेसदा॥3.10.18॥<br>
अप्यहंजीवितंजह्यांत्वांवासीतेसलक्ष्मणाम्।<br>
नतुप्रतिज्ञांसंश्रुत्यब्राह्मणेभ्योविशेषतः॥3.10.19॥<br>
तदवश्यंमयाकार्यमृषीणांपरिपालनम्।<br>
अनुक्तेनापिवैदेहिप्रतिज्ञायतुकिंपुनः॥3.10.20॥<br>
ममस्नेहाच्चसौहार्दादिदमुक्तंत्वयाऽनधे।<br>
परितुष्टोऽस्म्यिहंसीतेनह्यनिष्टोऽनुशिष्यते॥3.10.21॥<br>
सदृशंचानुरूपंचकुलस्यतवचात्मनः।<br>
सधर्मचारिणीमेत्वंप्राणेभ्योऽपिगरीयसी॥3.10.22॥<br>
इत्येवमुक्त्वावचनंमहात्मासीतांप्रियांमैथिलराजपुत्रीम्।<br>
रामोधनुष्मान्सहलक्ष्मणेनजगामरम्याणितपोवनानि॥3.10.23॥<script>ac.playbackRate=0.5</script>