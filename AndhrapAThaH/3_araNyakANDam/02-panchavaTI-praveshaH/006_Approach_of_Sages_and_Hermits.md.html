<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-006-Ramasya_Rakshovadha_Prathignaa.mp3" type="audio/mpeg"></audio><br>
<br>
शरभङ्गेदिवंयातेमिनिसङ्घाःसमागताः।<br>
अभ्यगच्छन्तकाकुत्स्थंरामंज्वलिततेजसम्॥3.6.1॥<br>
वैखानसावालखिल्यास्सम्प्रक्षालामरीचिपाः।<br>
अश्मकुट्टाश्चबहवःपत्त्राहाराश्चधार्मिकाः॥3.6.2॥<br>
दन्तोलूखलिनश्चैवतथैवोन्मज्जकाःपरे।<br>
गात्रशय्याअशय्याश्चटतथैवाभ्रावकाशकाः॥3.6.3॥<br>
मुनयःसलिलाहारावायुभक्षास्तथापरे।<br>
आकाशनिलयाश्चैवतथास्थण्डिलशायिनः॥3.6.4॥<br>
व्रतोपवासिनोदान्तास्तथार्द्रपटवाससः।<br>
सजपाश्चतपोनित्यास्तथापञ्चतपोन्विताः॥3.6.5॥<br>
सर्वेब्राह्म्याश्रियाजुष्टादृढयोगास्समाहिताः।<br>
शरभङ्गाश्रमेराममभिजग्मुश्चतापसाः॥3.6.6॥<br>
अभिगम्यचधर्मज्ञारामंधर्मभृतांवरम्।<br>
ऊचुःपरमधर्मज्ञमृषिसङ्घास्समाहिताः॥3.6.7॥<br>
त्वमिक्ष्वाकुकुलस्यास्यपृथिव्याश्चमहारथ।<br>
प्रधानश्चासिनाथश्चदेवानांमघवानिव॥3.6.8॥<br>
विश्रुतस्त्रिषुलोकेषुयशसाविक्रमेणच।<br>
पितृभक्तिश्चसत्यंचत्वयिधर्मश्चपुष्कलः॥3.6.9॥<br>
त्वामासाद्यमहात्मानंधर्मज्ञंधर्मवत्सलम्।<br>
अर्थित्वान्नाथवक्ष्यामस्तच्चनःक्षन्तुमर्हसि॥3.6.10॥<br>
अधर्मस्तुमहांस्तातभवेत्तस्यमहीपतेः।<br>
योहरेद्बलिषड्भागंनचरक्षतिपुत्रवत्॥3.6.11॥<br>
युञ्जानःस्वानिवप्राणान्प्राणैरिष्टान्सुतानिव।<br>
नित्ययुक्तस्सदारक्षन्सर्वान्विषयवासिनः॥3.6.12॥<br>
प्राप्नोतिशाश्वतींरामकीर्तिंसबहुवार्षिकीम्।<br>
ब्रह्मणःस्थानमासाद्यतत्रचापिमहीयते॥3.6.13॥<br>
यत्करोतिपरंधर्मंमुनिर्मूलफलाशनः।<br>
तत्रराज्ञश्चतुर्भागःप्रजाधर्मेणरक्षतः॥3.6.14॥<br>
सोऽयंब्राह्मणभूयिष्ठोवानप्रस्थगणोमहान्।<br>
त्वन्नाथोऽनाथवद्रामराक्षसैर्बाध्यतेभृशम्॥3.6.15॥<br>
एहिपश्यशरीराणिमुनीनांभावितात्मनाम्।<br>
हतानांराक्षसैर्घोरैर्बहूनांबहुधावने॥3.6.16॥<br>
पम्पानदीनिवासानामनुमन्दाकिनीमपि।<br>
चित्रकूटालयानांचक्रियतेकदनंमहत्॥3.6.17॥<br>
एवंवयंनमृष्यामोविप्रकारंतपस्विनाम्।<br>
क्रियमाणंवनेघोरंरक्षोभिर्भीमकर्मभिः॥3.6.18॥<br>
ततस्त्वांशरणार्थंचशरण्यंसमुपस्थिताः।<br>
परिपालयनोरामवध्यमानान्निशाचरैः॥3.6.19॥<br>
परात्वत्तोगतिर्विरपृथिव्यांनोपपद्यते।<br>
परिपालयनःसर्वान्राक्षसेभ्योनृपात्मज॥3.6.20॥<br>
एतच्छ्रुच्वातुकाकुत्स्थस्तापसानांतपस्विनाम्।<br>
इदंप्रोवाचधर्मात्मासर्वानेवतपस्विनः॥3.6.21॥<br>
नैवमर्हथमांवक्तुमाज्ञप्तोऽहंतपस्विनाम्।<br>
केवलेनात्मकार्येणप्रवेष्टव्यंमयावनम्॥3.6.22॥<br>
पितुस्तुनिर्देशकरःप्रविष्टोऽहमिदंवनम्।<br>
भवतामर्थसिद्ध्यर्थमागतोऽहंयदृच्छया॥3.6.23॥<br>
तस्यमेऽयंवनेवासोभविष्यतिमहाफलः॥3.6.24॥<br>
तपस्विनांरणेशत्रून्हन्तुमिच्छामिराक्षसान्।<br>
पश्यन्तुवीर्यमृषयःसभ्रातुर्मेतपोधनाः॥3.6.25॥<br>
दत्त्वाऽभयंचापितपोधनानांधर्मेधृतात्मासहलक्ष्मणेन।<br>
तपोधनैश्चापिसभाज्यवृत्तःसुतीक्ष्णमेवाभिजगामवीरः॥3.6.26॥<script>ac.playbackRate=0.5</script>