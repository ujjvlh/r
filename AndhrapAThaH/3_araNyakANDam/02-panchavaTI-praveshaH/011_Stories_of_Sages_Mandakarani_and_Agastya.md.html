<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-011-Agastya_Mahathyam.mp3" type="audio/mpeg"></audio><br>
<br>
अग्रतःप्रययौरामःसीतामध्येसुमध्यमा।<br>
पृष्ठतस्तुधनुष्पाणिर्लक्ष्मणोऽनुजगामह॥3.11.1॥<br>
तौपश्यमानौविविधान्शैलप्रस्थान्वनानिच।<br>
नदीश्चविविधारम्याजग्मतुःसीतयासह॥3.11.2॥<br>
सारसांश्चक्रवाकांश्चनदीपुलिनचारिणः।<br>
सरांसिचसपद्मानियुक्तानिजलजैःखगैः॥3.11.3॥<br>
यूथबद्धांश्चपृषतान्मदोन्मत्तान्विषाणिनः।<br>
महिषांश्चवराहांश्चनागांश्चद्रुमवैरिणः॥3.11.4॥<br>
तेगत्वादूरमध्वानंलम्बमानेदिवाकरे।<br>
ददृशुःसहितारम्यंतटाकंयोजनायतम्॥3.11.5॥<br>
पद्मपुष्करसम्बाधंगजयूथैरलङ्कृतम्।<br>
सारसैर्हंसकादम्बैःसङ्कुलंजलचारिभिः॥3.11.6॥<br>
प्रसन्नसलिलेरम्येतस्मिन्सरसिशुश्रुवे।<br>
गीतवादित्रनिर्घोषोनतुकश्चनदृश्यते॥3.11.7॥<br>
ततःकौतूहलाद्रामोलक्ष्मणश्चमहाबलः।<br>
मुनिंधर्मभृतंनामप्रष्टुंसमुपचक्रमे॥3.11.8॥<br>
इदमत्यद्भुतंश्रुत्वासर्वेषांनोमहामुने।<br>
कौतूहलंमहज्जातंकिमिदंसाधुकथ्यताम्॥3.11.9॥<br>
वक्तव्यंयदिचेद्विप्रनातिगुह्यमपिप्रभो॥3.11.10॥<br>
तेनैवमुक्तोधर्मात्माराघवेणमुनिस्तदा।<br>
प्रभवंसरसःकृत्स्नमाख्यातुमुपचक्रमे॥3.11.11॥<br>
इदंपञ्चाप्सरोनामतटाकंसार्वकालिकम्।<br>
निर्मितंतपसाराममुनिनामाण्डकर्णिना॥3.11.12॥<br>
सहितेपेतपस्तीव्रंमाण्डकर्णिर्महामुनिः।<br>
दशवर्षसहस्राणिवायुभक्षोजलाश्रयः॥3.11.13॥<br>
ततःप्रव्यथिताःसर्वेदेवाःसाग्निपुरोगमाः।<br>
अब्रुवन्वचनंसर्वेपरस्परसमागताः॥3.11.14॥<br>
अस्माकंकस्यचित्स्थानमेषप्रार्थयतेमुनिः।<br>
इतिसंविग्नमनसःसर्वेतेत्रिदिवौकसः॥3.11.15॥<br>
तत्रकर्तुंतपोविघ्नंदेवैःसर्वैर्नियोजिताः।<br>
प्रधानाप्सरसःपञ्चविद्युच्चलितवर्चसः॥3.11.16॥<br>
अप्सरोभिस्ततस्ताभिर्मुनिर्दृष्टपरावरः।<br>
नीतोमदनवश्यत्वंसुराणांकार्यसिद्धये॥3.11.17॥<br>
ताश्चैवाप्सरसःपञ्चमुनेःपत्नीत्वमागताः।<br>
तटाकेनिर्मितंतासामस्मिन्नन्तर्हितंगृहम्॥3.11.18॥<br>
तथैवाप्सरसःपञ्चनिवसन्त्योयथासुखम्।<br>
रमयन्तितपोयोगान्मुनिंयौवनमास्थितम्॥3.11.19॥<br>
तासांसङ्क्रीडमानानामेषवादित्रनिस्वनः।<br>
श्रूयतेभूषणोन्मिश्रोगीतशब्दोमनोहरः॥3.11.20॥<br>
आश्चर्यमितितस्यैतद्ववचनंभावितात्मनः।<br>
राघवःप्रतिजग्राहसहभ्रात्रामहायशाः॥3.11.21॥<br>
एवंकथयमानस्यददर्शाश्रममण्डलम्।<br>
कुशचीरपरिक्षिप्तंब्राह्म्यालक्ष्म्यासमावृतम्॥3.11.22॥<br>
प्रविश्यसहवैदेह्यालक्ष्मणेनचराघवः।<br>
उवासमिनिभिःसर्वैःपूज्यमानोमहायशाः॥3.11.23॥<br>
तथातस्मिन्सकाकुत्स्थःश्रीमत्याश्रममण्डले।<br>
उषित्वातुसुखंतत्रपूज्यमानोमहर्षिभिः॥3.11.24॥<br>
जगामचाश्रमांस्तेषांपर्यायेणतपस्विनाम्।<br>
येषामुषितवान्पूर्वंसकाशेसमहास्त्रवित्॥3.11.25॥<br>
क्वचित्परिदशान्मासानेकंसंवत्सरंक्वचित्।<br>
क्वचिच्चचतुरोमासान्पञ्चषट्चापरान्क्वचित्॥3.11.26॥<br>
अपरत्राधिकंमासादप्यर्धमधिकंक्वचित्।<br>
त्रीन्मासानष्टमासांश्चराघवोन्यवसत्सुखम्॥3.11.27॥<br>
तथासंवसतस्तस्यमुनीनामाश्रमेषुवै।<br>
रमतश्चानुकूल्येनययुःसंवसरादश॥3.11.28॥<br>
परिवृत्त्यचधर्मज्ञोराघवःसहसीतया।<br>
सुतीक्ष्णस्याश्रमंश्रीमान्पुनरेवाजगामह॥3.11.29॥<br>
सतमाश्रममासाद्यमुनिभिःप्रतिपूजितः।<br>
तत्रापिन्यवसद्रामःकिञ्चित्कालमरिन्दमः॥3.11.30॥<br>
अथाश्रमस्थोविनयात्कदाचित्तंमहामुनिम्।<br>
उपसीनःसकाकुत्स्थःसुतीक्ष्णमिदमब्रवीत्॥3.11.31॥<br>
अस्मिन्नरण्येभगवन्नगस्त्योमुनिसत्तमः।<br>
वसतीतिमयानित्यंकथाःकथयतांश्रुतम्॥3.11.32॥<br>
नतुजानामितंदेशंवनस्यास्यमहत्तया।<br>
कुत्राश्रममिदंपुण्यंमहर्षेस्तस्यधीमतः॥3.11.33॥<br>
प्रसादात्तत्रभवतःसानुजःसहसीतया।<br>
अगस्त्यमभिगच्छेयमभिवादयितुंमुनिम्॥3.11.34॥<br>
मनोरथोमहानेषहृदिमेपरिवर्तते।<br>
यदहंतंमुनिवरंशुश्रूषेयमपिस्वयम्॥3.11.35॥<br>
इतिरामस्यसमुनिःश्रुत्वाधर्मात्मनोवचः।<br>
सुतीक्ष्णःप्रत्युवाचेदंप्रीतोदशरथात्मजम्॥3.11.36॥<br>
अहमप्येतदेवत्वांवक्तुकामःसलक्ष्मणम्।<br>
अगस्त्यमभिगच्छेतिसीतयासहराघव॥3.11.37॥<br>
दिष्ट्यात्विदानीमर्थेऽस्मिन्स्वयमेवब्रवीषिमाम्।<br>
अहमाख्यामितेवत्सयत्रागस्त्योमहामुनिः॥3.11.38॥<br>
योजनान्याश्रमादस्मात्तथाचत्वारिवैततः।<br>
दक्षिणेनमहाञ्छ्रीमानगस्त्यभ्रातुराश्रमः॥3.11.39॥<br>
स्थलीप्रायेवनोद्देशेपिप्पलीवनशोभिते।<br>
बहुपुष्पफलेरम्येनानाशकुनिनादिते॥3.11.40॥<br>
पद्मिन्योविविधास्तत्रप्रसन्नसलिलाःशिवाः।<br>
हंसकारण्डवाकीर्णाश्चक्रवाकोपशोभिताः॥3.11.41॥<br>
तत्रैकांरजनींव्युष्यप्रभातेरामगम्यताम्।<br>
दक्षिणांदिशमास्थायवनषण्डस्यपार्श्वतः॥3.11.42॥<br>
तत्रागस्त्याश्रमपदंगत्वायोजनमन्तरम्।<br>
रमणीयेवनोद्देशेबहुपादपसंवृते॥3.11.43॥<br>
रंस्यतेतत्रवैदेहीलक्ष्मणश्चसहत्वया।<br>
सहिरम्योवनोद्देशोबहुपादपसङ्कुलः॥3.11.44॥<br>
यदिबुद्धिःकृताद्रष्टुमगस्त्यंतंमहामुनिम्।<br>
अद्यैवगमनेबुद्धिंरोचयस्वमहायशः॥3.11.45॥<br>
इतिरामोमुनेःश्रुत्वासहभ्रात्राभिवाद्यच।<br>
प्रतस्थेऽगस्त्यमुद्दिश्यसानुजःसीतयासह॥3.11.46॥<br>
पश्यन्वनानिरम्याणिपर्वतांश्चाभ्रसन्निभान्।<br>
सरांसिसरितश्चैवपथिमार्गवशानुगाः॥3.11.47॥<br>
सुतीक्ष्णेनोपदिष्टेनगत्वातेनपथासुखम्।<br>
इदंपरमसंहृष्टोवाक्यंलक्ष्मणमब्रवीत्॥3.11.48॥<br>
एतदेवाश्रमपदंनीनंतस्यमहात्मनः।<br>
अगस्त्यस्यमुनेर्भ्रातुर्द्दश्यतेपुण्यकर्मणः॥3.11.49॥<br>
यथाहीमेवनस्यास्यज्ञाताःपथिसहस्रशः।<br>
सन्नताःफलभारेणपुष्पभारेणचद्रुमाः॥3.11.50॥<br>
पिप्पलीनांचपक्वानांवनादस्मादुपागतः।<br>
गन्धोऽयंपवनोत्क्षिप्तःसहसाकटुकोदयः॥3.11.51॥<br>
तत्रतत्रचदृश्यन्तेसङ्क्षिप्ताःकाष्ठसञ्चयाः।<br>
लूनाश्चपथिदृश्न्यतेदर्भावैडूर्यवर्चसः॥3.11.52॥<br>
एतच्चवनमध्यस्थंकृष्णाभ्रशिखरोपमम्।<br>
पावकस्याश्रमस्थस्यधूमाग्रंसम्प्रदृश्यते॥3.11.53॥<br>
विविक्तेषुचतीरेषुकृतस्नानाद्विजातयः।<br>
पुष्पोपहारंकुर्वन्तिकुसुमैःस्वयमार्जितैः॥3.11.54॥<br>
तत्सुतीक्ष्णस्यवचनंयथासौम्यमयाश्रुतम्।<br>
अगस्त्यस्याश्रमोभ्रातुर्नूनमेषभविष्यति॥3.11.55॥<br>
निगृह्यतरसामृत्युंलोकानांहितकाम्यया।<br>
यस्यभ्रात्राकृतेयंदिक्छरण्यापुण्यकर्मणा॥3.11.56॥<br>
इहैकदाकिलक्रूरोवातापिरपिचेल्वलः।<br>
भ्रातरौसहितावास्तांब्राह्मणघ्नौमहासुरौ॥3.11.57॥<br>
धारयन्ब्राह्मणंरूपमिल्वलःसंस्कृतंवदन्।<br>
आमन्त्रयतिविप्रान्स्मश्राद्धमुद्दिश्यनिर्घृणः॥3.11.58॥<br>
भ्रातरंसंस्कृतंकृत्वाततस्तंमेषरूपिणम्।<br>
तान्द्विजान्भोजयामासश्राद्धदृष्टेनकर्मणा॥3.11.59॥<br>
ततोभुक्तवतांतेषांविप्राणामिल्वलोऽब्रवीत्।<br>
वातापेनिष्क्रमस्वेतिस्वरेणमहतावदन्॥3.11.60॥<br>
ततोभ्रातुर्वचःश्रुत्वावातापिर्मेषवन्नदन्।<br>
भित्त्वाभित्त्वाशरीराणिब्राह्मणानांविनिष्पतत्॥3.11.61॥<br>
ब्रह्मणानांसहस्राणितैरेवंकामरूपिभिः।<br>
विनाशितानिसंहत्यनित्यशःपिशिताशनैः॥3.11.62॥<br>
अगस्त्येनतदादेवैःप्रार्थितेनमहर्षिणा।<br>
अनुभूयकिलश्राद्धेभक्षितःसमहासुरः॥3.11.63॥<br>
ततःसम्पन्नमित्युक्त्वादत्त्वाहस्तोदकंततः।<br>
भ्रातरंनिष्क्रमस्वेतिचेल्वलःसोऽभ्यभाषत॥3.11.64॥<br>
सतंतथाभाषमाणंभ्रातरंविप्रघातिनम्।<br>
अब्रवीत्प्रहसन्धीमानगस्त्योमुनिसत्तमः॥3.11.65॥<br>
कुतोनिष्क्रमितुंशक्तिर्मयाजीर्णस्यरक्षसः।<br>
भ्रातुस्तेमेषरूपस्यगतस्ययमसादनम्॥3.11.66॥<br>
अथतस्यवचःश्रुत्वाभ्रातुर्निधनसंश्रयम्।<br>
प्रधर्षयितुमारेभेमुनिंक्रोधान्निशाचरः॥3.11.67॥<br>
सोऽभिद्रवन्मुनिश्रेष्ठंमुनिनादीप्ततेजसा।<br>
चक्षुषानलकल्पेननिर्दग्धोनिधनंगतः॥3.11.68॥<br>
तस्यायमाश्रमोभ्रातुस्तटाकवनशोभितः।<br>
विप्रानुकम्पयायेनकर्मेदंदुष्करंकृतम्॥3.11.69॥<br>
एवंकथयमानस्यतस्यसौमित्रिणासह।<br>
रमस्यास्तंगतःसूर्यःसन्ध्याकालोऽभ्यवर्तत॥3.11.70॥<br>
उपास्यपश्चिमांसन्ध्यांसहभ्रात्रायथाविधि।<br>
प्रविवेशाश्रमपदंतमृषिंसोऽभ्यवादयत्॥3.11.71॥<br>
सम्यक्प्रतिगृहीतश्चमुनिनातेनराघवः।<br>
न्यवसत्तांनिशामेकांप्राश्यमूलफलानिच॥3.11.72॥<br>
तस्यांरात्र्यांव्यतीतायांविमलेसूर्यमण्डले।<br>
भ्रातरंतमगस्त्यस्यह्यामन्त्रयतराघवः॥3.11.73॥<br>
अभिवादयेत्वांभगवन्सुखमध्युषितोनिशाम्।<br>
आमन्त्रयेत्वांगच्छामिगुरुंतेद्रष्टुमग्रजम्॥3.11.74॥<br>
गम्यतामितितेनोक्तोजगामरघुनन्दनः।<br>
यथोद्दिष्टेनमार्गेणवनंतच्चावलोकयन्॥3.11.75॥<br>
निवारान्पनसांस्तालांस्तिमिशान्वञ्जुलान्धवान्।<br>
चिरिबिल्वान्मधूकांश्चबिल्वानपिचतिन्दुकान्॥3.11.76॥<br>
पुष्पितान्पुष्पिताग्राभिर्लताभिरनुवेष्टितान्।<br>
ददर्शरामःशतशस्तत्रकान्तारपादपान्॥3.11.77॥<br>
हस्तिहस्तैर्विमृदितान्वानरैरुपशोभितान्।<br>
मत्तैःशकुनिसङ्घैश्चशतशश्चप्रणादितान्॥3.11.78॥<br>
ततोऽब्रवीत्समीपस्थंरामोराजीवलोचनः।<br>
पृष्ठतोऽनुगतंवीरंलक्ष्मणंलक्ष्मिवर्धनम्॥3.11.79॥<br>
स्निग्धपत्त्रायथावृक्षायथाक्षान्तामृगद्विजाः।<br>
आश्रमोनातिदूरस्थोमहर्षेर्भावितात्मनः॥3.11.80॥<br>
अगस्त्यइतिविख्यातोलोकेस्वेनैवकर्मणा।<br>
आश्रमोदृश्यतेतस्यपरिश्रान्तश्रमापहः॥3.11.81॥<br>
प्राज्यधूमाकुलवनश्चीरमालापरिष्कृतः।<br>
प्रशान्तमृगयूथश्चनानाशकुनिनादितः॥3.11.82॥<br>
तस्येदमाश्रमपदंप्रभावाद्यस्यराक्षसैः।<br>
दिगियंदक्षिणात्रासाद्दृश्यतेनोपभुज्यते॥3.11.83॥<br>
यदाप्रभृतिचाक्रान्तादिगियंपुण्यकर्मणा।<br>
तदाप्रभृतिनिर्वैराःप्रशान्तारजनीचराः॥3.11.84॥<br>
नाम्नाचेयंभगवतोदक्षिणादिक्प्रदक्षिणा।<br>
प्रथितात्रिषुलोकेषुदुर्धर्षाक्रूरकर्मभिः॥3.11.85॥<br>
मार्गंनिरोद्धुंनिरतोभास्करस्याचलोत्तमः।<br>
निदेशंपालयन्यस्यविन्ध्यःशैलोनवर्द्धते॥3.11.86॥<br>
अयंदीर्घायुषस्तस्यलोकेविश्रुतकर्मणः।<br>
अगस्त्यस्याश्रमःश्रीमान्विनीतजनसेवितः॥3.11.87॥<br>
एषलोकार्चितःसाधुर्हितेनित्यरतःसताम्।<br>
अस्मानभिगतानेषश्रेयसायोजयिष्यति॥3.11.88॥<br>
आराधयिष्याम्यत्राहमगस्त्यंतंमहामुनिम्।<br>
शेषंचवनवासस्यसौम्यवत्स्याम्यहंप्रभो॥3.11.89॥<br>
अत्रदेवाःसगन्धर्वाःसिद्धाश्चपरमर्षयः।<br>
अगस्त्यंनियताहारंसततंपुर्यपासते॥3.11.90॥<br>
नात्रजीवेन्मृषावादीक्रूरोवायदिवाशठः।<br>
नृशंसःकामवृत्तोवामुनिरेषतथाविधः॥3.11.91॥<br>
अत्रदेवाश्चयक्षाश्चनागाश्चपतगैःसह।<br>
वसन्तिनियताहाराधर्ममाराधयिष्णवः॥3.11.92॥<br>
अत्रसिद्धामहात्मानोविमानैःसूर्यसन्निभैः।<br>
त्यक्तदेहानवैर्देहैःस्वर्यातापरमर्षयः॥3.11.93॥<br>
यक्षत्वममरत्वंचराज्यानिविविधानिच।<br>
अत्रदेवाःप्रयच्छन्तिभूतैराराधिताःशुभैः॥3.11.94॥<br>
आगताःस्माश्रमपदंसौमित्रेप्रविशाग्रतः।<br>
निवेदयेहमांप्राप्तमृषयेसीतयासह॥3.11.95॥<script>ac.playbackRate=0.5</script>