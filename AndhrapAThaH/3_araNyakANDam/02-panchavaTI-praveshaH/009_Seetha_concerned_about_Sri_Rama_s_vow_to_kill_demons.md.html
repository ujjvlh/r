<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-009-Sitaya_Aayudhanyasa_Pradhana.mp3" type="audio/mpeg"></audio><br>
<br>
सुतीक्ष्णेनाभ्यनुज्ञातंप्रस्थितंरघुनन्दनम्।<br>
हृद्ययास्निग्धयावाचाभर्तारमिदमब्रवीत्॥3.9.1॥<br>
अयंधर्मस्सुसूक्ष्मेणविधिनाप्राप्यतेमहान्।<br>
निवृत्तेनतुशक्योऽयंव्यसनात्कामजादिह॥3.9.2॥<br>
मिथ्यावाक्यंपरमकंतस्माद्गुरुतरावुभौ।<br>
परदाराभिगमनंविनावैरंचरौद्रता॥3.9.3॥<br>
मिथ्यावाक्यंनतेभूतंनभविष्यतिराघव।<br>
कुतोऽभिलाषणंस्त्रीणांपरेषांधर्मनाशनम्॥3.9.4॥<br>
तवनास्तिमनुष्येन्द्रनचाभूत्तेकदाचन।<br>
मनस्यपितथारामनचैतद्विद्यतेक्वचित्॥3.9.5॥<br>
स्वदारनिरतस्त्वंचनित्यमेवनृपात्मज।<br>
धर्मिष्ठस्सत्यसन्धश्चपितुर्निर्देशकारकः॥3.9.6॥<br>
सत्यसन्धमहाभागश्रीमँल्लक्ष्णपूर्वज।<br>
त्वयिसत्यंचधर्मश्चत्वयिसर्वंप्रतिष्ठितम्॥3.9.7॥<br>
तच्चसर्वंमहाबाहोशक्यंधर्तुंजितेन्द्रियैः।<br>
तववश्येन्द्रियत्वंचजानामिशुभदर्शन॥3.9.8॥<br>
तृतीयंयदिदंरौद्रंपरप्राणाभिहिंसनम्।<br>
निर्वैरंक्रियतेमोहात्तच्चतेसमुपस्थितम्॥3.9.9॥<br>
प्रतिज्ञातस्त्वयावीरदण्डकारण्यवासिनाम्।<br>
ऋषीणांरक्षणार्थायवधस्संयतिरक्षसाम्॥3.9.10॥<br>
एतन्निमित्तंचवनंदण्डकाइतिविश्रुतम्।<br>
प्रस्थितस्त्वंसहभ्रात्राधृतबाणशरासनः॥3.9.11॥<br>
ततस्त्वांप्रस्थितंदृष्ट्वाममचिन्ताकुलंमनः।<br>
त्वद्वृत्तंचिन्तयन्त्यावैभवेन्निःश्रेयसंहितम्॥3.9.12॥<br>
नहिमेरोचतेवीरगमनंदण्डकान्प्रति।<br>
कारणंतत्रवक्ष्यामिवदन्त्याःश्रूयतांमम॥3.9.13॥<br>
त्वंहिबाणधनुष्पाणिर्भ्रात्रासहवनंगतः।<br>
दृष्ट्वावनचरान्सर्वान्कच्चित्कुर्याश्शरव्ययम्॥3.9.14॥<br>
क्षत्त्रियाणांचहिधनुर्हुताशस्येन्धनानिच।<br>
समीपतःस्थितंतेजोबलमुच्छ्रयतेभृशम्॥3.9.15॥<br>
पुराकिलमहाबाहोतपस्वीसत्यवाक्शुचिः।<br>
कस्मिंश्चिदभवत्पुण्येवनेरतमृगद्विजे॥3.9.16॥<br>
तस्यैवतपसोविध्नंकर्तुमिन्द्रश्शचीपतिः।<br>
खङ्गपाणिरथागच्छदाश्रमंभटरूपधृत्॥3.9.17॥<br>
तस्मिंस्तदाश्रमपदेनिशितःखङ्गउत्तमः।<br>
सन्यासविधिनादत्तःपुण्येतपसितिष्ठतः॥3.9.18॥<br>
सतच्छस्त्रमनुप्राप्यन्यासरक्षणतत्परः।<br>
वनेतंविचरत्येवरक्षन्प्रत्ययमात्मनः॥3.9.19॥<br>
यत्रगच्छत्युपादातुंमूलानिचफलानिच।<br>
नविनायातितंखङ्गंन्यासरक्षणतत्परः॥3.9.20॥<br>
नित्यंशस्त्रंपरिवहन्क्रमेणसतपोधनः।<br>
चकाररौद्रींस्वांबुद्धिंत्यक्त्वातपसिनिश्चयम्॥3.9.21॥<br>
ततःसरौद्रेऽभिरतःप्रमत्तोऽधर्मकर्शितः।<br>
तस्यशस्त्रस्यसंवासाज्जगामनरकंमुनिः॥3.9.22॥<br>
एवमेतत्पुरावृत्तंशस्त्रसंयोगकारणम्॥3.9.23॥<br>
अग्निसंयोगवद्धेतुश्शस्त्रसंयोगउच्यते।<br>
स्नेहाच्चबहुमानाच्चस्मारयेत्वांनशिक्षये॥3.9.24॥<br>
बुद्धिर्वैरंविनाहन्तुंराक्षसान्दण्डकाश्रितान्।<br>
अपराधंविनाहन्तुंलोकान्वीरनकामये॥3.9.25॥<br>
क्षत्त्रियाणांतुवीराणांवनेषुनिरतात्मनाम्।<br>
धनुषाकार्यमेतावदार्तानामभिरक्षणम्॥3.9.26॥<br>
क्वचशस्त्रंक्वचवनंक्वचक्षात्त्रंतःपक्वच।<br>
व्याविद्धमिदमस्माभिर्देशधर्मस्तुपूज्यताम्॥3.9.27॥<br>
तदार्यकलुषाबुद्धिर्जायतेशस्त्रसेवनात्।<br>
पुनर्गत्वात्वयोध्यायांक्षत्त्रधर्मंचरिष्यसि॥3.9.28॥<br>
अक्षयातुभवेत्प्रीतिःश्वश्रूश्वशुरयोर्मम।<br>
यदिराज्यंपरित्यज्यभवेस्त्वंनिरतोमुनिः॥3.9.29॥<br>
धर्मादर्थःप्रभवतिधर्मात्प्रभवतेसुखम्।<br>
धर्मेणलभतेसर्वंधर्मसारमिदंजगत्॥3.9.30॥<br>
आत्मानंनियमैस्तैस्तैःकर्शयित्वाप्रयत्नतः।<br>
प्राप्यतेनिपुणैर्धर्मोनसुखाल्लभ्यतेसुखम्॥3.9.31॥<br>
नित्यंशुचिमतिःसौम्यचरधर्मंतपोवने।<br>
सर्वंहिविदितंतुभ्यंत्रेलोक्यमपितत्त्वतः॥3.9.32॥<br>
स्त्रीचापलादेतदुदाहृतंमेधर्मंचवक्तुंतवकस्समर्थः।<br>
विचार्यबुद्ध्यातुसहानुजेनयद्रोचतेतत्कुरुमाचिरेण॥3.9.33॥<script>ac.playbackRate=0.5</script>