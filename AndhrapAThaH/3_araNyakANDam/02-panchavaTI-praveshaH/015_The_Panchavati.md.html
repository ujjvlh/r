<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-015-Panchavatyam_Parnashala_Nirmanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततःपञ्चवटींगत्वानानाव्यालमृगायुताम्।<br>
उवाचभ्रातरंरामःसौमित्रिंदीप्ततेजसम्॥3.15.1॥<br>
आगताःस्मयथोद्दिष्टममुंदेशंमहर्षिणा।<br>
अयंपञ्चवटीदेशःसौम्यपुष्पितपादपः॥3.15.2॥<br>
सर्वतश्चार्यतांदृष्टिःकाननेनिपुणोह्यसि।<br>
आश्रमःकतरस्मिन्नोदेशेभवतिसम्मतः॥3.15.3॥<br>
रमतेयत्रवैदेहीत्वमहंचैवलक्ष्मण।<br>
तादृशोदृश्यातांदेशःसन्निकृष्टजलाशयः॥3.15.4॥<br>
वनरामण्यकंयत्रस्थलरामण्यकंतथा।<br>
सन्निकृष्टंचयत्रस्यात्समित्पुष्पकुशोदकम्॥3.15.5॥<br>
एवमुक्तस्तुरामेणलक्ष्मणःसंयताञ्जलिः।<br>
सीतासमक्षंकाकुत्स्थमिदंवचनमब्रवीत्॥3.15.6॥<br>
परवानस्मिकाकुस्थत्वयिवर्षशतंस्थिते।<br>
स्वयंतुरुचिरेदेशेक्रियातामितिमांवद॥3.15.7॥<br>
सुप्रीतस्तेनवाक्येनलक्ष्मणस्यमहात्मनः।<br>
विमृशन्रोचयामासदेशंसर्वगुणान्वितम्॥3.15.8॥<br>
सतंरुचिरमाक्रम्यदेशमाश्रमकर्मणि।<br>
हस्तौगृहीत्वाहस्तेनरामःसौमित्रिमब्रवीत्॥3.15.9॥<br>
अयंदेशःसमःश्रीमान्पुष्पितैस्तरुभिर्वृतः।<br>
इहाश्रमपदंसौम्ययथावत्कर्तुमर्हसि॥3.15.10॥<br>
इयमादित्यसङ्काशैःपद्मैःसुरभिगन्धिभिः।<br>
अदूरेदृश्यतेरम्यापद्मिनीपद्मशोभिता॥3.15.11॥<br>
इयंगोदावरीरम्यापुष्पितैस्तरुभिर्वृता।<br>
हंसकारण्डवाकीर्णाचक्रवाकोपशोभिता॥3.15.12॥<br>
नातिदूरेणचासन्नेमृगयूथनिपीडिताः।<br>
मयूरनादितारम्याःप्रांशवोबहुकन्दराः॥3.15.13॥<br>
दृश्यन्तेगिरयःसौम्यफुल्लैस्तरुभिरावृताः॥3.15.14॥<br>
सौवर्णैराजतैस्ताम्रैर्देशेदेशेचधातुभिः।<br>
गवाक्षिताइवाभान्तिगजाःपरमभक्तिभिः॥3.15.15॥<br>
सालैस्तालैस्तमालैश्चखर्जूरपनसाम्रकैः।<br>
निवारैस्तिमिशैश्चैवपुन्नागैश्चोपशोभिताः॥3.15.16॥<br>
चूतैरशोकैस्तिलकैश्चम्पकैःकेतकैरपि।<br>
पुष्पगुल्मलतोपेतैस्तैस्तैस्तरुभिरावृताः॥3.15.17॥<br>
चन्दनैःस्पन्दनैर्नीपैःपर्णासैर्लिकुचैरपि।<br>
धवाश्वकर्णखदिरैःशमीकिंशुकपाटलैः॥3.15.18॥<br>
इदंपुण्यमिदंमेध्यमिदंबहुमृगद्विजम्।<br>
इहवत्स्यामिसौमित्रेसार्धमेतेनपक्षिणा॥3.15.19॥<br>
एवमुक्तस्तुरामेणलक्ष्मणःपरवीरहा।<br>
अचिरेणाश्रमंभ्रातुश्चकारसुमहाबलः॥3.15.20॥<br>
पर्णशालांसुविपुलांतत्रसङ्खातमृत्तिकाम्।<br>
सुस्तम्भांमस्करैर्दीर्घैःकृतवंशांसुशोभनाम्॥3.15.21॥<br>
शमीशाखाभिरास्तीर्यदृढपाशावपाशिताम्।<br>
कुशकाशशरैःपर्णैःसुपरिच्छादितांतथा॥3.15.22॥<br>
समीकृततलांरम्यांचकारलघुविक्रमः।<br>
निवासंराघवस्यार्थेप्रेक्षणीयमनुत्तमम्॥3.15.23॥<br>
सगत्वालक्ष्मणःश्रीमान्नदींगोदावरींतदा।<br>
स्नात्वापद्मानिचादायसफलःपुनरागतः॥3.15.24॥<br>
ततःपुष्पबलिंकृत्वाशान्तिंचसयथाविधि।<br>
दर्शयामासरामायतदाश्रमपदंकृतम्॥3.15.25॥<br>
सतंदृष्ट्वाकृतंसौम्यमाश्रमंसहसीतया।<br>
राघवःपर्णशालायांहर्षमाहारयद्भृशम्॥3.15.26॥<br>
सुसंहृष्टःपरिष्वज्यबाहुभ्यांलक्ष्मणंतदा।<br>
अतिस्निग्धंचगाढंचवचनंचेदमब्रवीत्॥3.15.27॥<br>
प्रीतोऽस्मितेमहत्कर्मत्वयाकृतमिदंप्रभो।<br>
प्रदेयोयन्निमित्तंतेपरिष्वङ्गोमयाकृतः॥3.15.28॥<br>
भावज्ञेनकृतज्ञेनधर्मज्ञेनचलक्ष्मण।<br>
त्वायापुत्रेणधर्मात्मानसंवृत्तःपितामम॥3.15.29॥<br>
एवंलक्ष्मणमुक्त्वातुराघवोलक्ष्मिवर्धनः।<br>
तस्मिन्देशेबहुफलेन्यवसत्सुसुखंवशी॥3.15.30॥<br>
कञ्चित्कालंसधर्मात्मासीतयालक्ष्मणेनच।<br>
अन्वास्यमानोन्यवसत्स्वर्गलोकेयथामरः॥3.15.31॥</div></div><script>ac.playbackRate=0.5+parseInt(slider.value)/200</script></body>
</html>