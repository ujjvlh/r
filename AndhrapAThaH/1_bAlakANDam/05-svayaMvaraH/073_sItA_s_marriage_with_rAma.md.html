<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-073-Sita_Rama_Vivahaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
यस्मिंस्तुदिवसेराजाचक्रेगोदानमुत्तमम्।<br>
तस्मिंस्तुदिवसेशूरोयुधाजित्समुपेयिवान्॥1.73.1॥<br>
पुत्रःकेकयराजस्यसाक्षाद्भरतमातुलः।<br>
दृष्ट्वापृष्ट्वाचकुशलंराजानमिदमब्रवीत्॥1.73.2॥<br>
<br>
केकयाधिपतीराजास्नेहात्कुशलमब्रवीत्।<br>
येषांकुशलकामोऽसितेषांसम्प्रत्यनामयम्॥1.73.3॥<br>
स्वस्रीयंममराजेन्द्रद्रष्टुकामोमहीपतिः।<br>
तदर्थमुपयातोऽहमयोध्यांरघुनन्दन॥1.73.4॥<br>
[]<br>
मिथिलामुपयातांस्तुत्वयासहमहीपते।<br>
त्वरयाभ्युपयातोऽहंद्रष्टुकामःस्वसुःसुतम्॥1.73.5॥<br>
<br>
अथराजादशरथःप्रियातिथिमुपस्थितम्।<br>
दृष्ट्वापरमसत्कारैःपूजनार्हमपूजयत्॥1.73.6॥<br>
प्रभातेपुनरुत्थायकृत्वाकर्माणिकर्मवित्।<br>
ऋषींस्तदापुरस्कृत्ययज्ञवाटमुपागमत्॥1.73.7॥<br>
[]<br>
भ्रातृभिःसहितोरामःकृतकौतुकमङ्गलः।<br>
वसिष्ठंपुरतःकृत्वामहर्षीनपरानपि॥1.73.8॥<br>
वसिष्ठोभगवानेत्यवैदेहमिदमब्रवीत्॥1.73.9॥<br>
<br>
राजादशरथोराजन्कृतकौतुकमङ्गलैः।<br>
पुत्रैर्नरवरश्रेष्ठदातारमभिकाङ्क्षते॥1.73.10॥<br>
दातृप्रतिगृहीतृभ्यांसर्वार्थाःप्रभवन्तिहि।<br>
स्वधर्मंप्रतिपद्यस्वकृत्वावैवाह्यमुत्तमम्॥1.73.11॥<br>
<br>
इत्युक्तःपरमोदारोवसिष्ठेनमहात्मना।<br>
प्रत्युवाचमहातेजावाक्यंपरमधर्मवित्॥1.73.12॥<br>
<br>
कःस्थितःप्रतिहारोमेकस्याज्ञासम्प्रतीक्षते।<br>
स्वगृहेकोविचारोऽस्तियथाराज्यमिदंतव॥1.73.13॥<br>
कृतकौतुकसर्वस्वावेदिमूलमुपागताः।<br>
ममकन्यामुनिश्रेष्ठदीप्तावह्नेरिवार्चिषः॥1.73.14॥<br>
सज्जोऽहंत्वत्प्रतीक्षोऽस्मिवेद्यामस्यांप्रतिष्ठितः।<br>
अविघ्नंकुरुतांराजाकिमर्थमवलम्बते॥1.73.15॥<br>
<br>
तद्वाक्यंजनकेनोक्तंश्रुत्वादशरथस्तदा।<br>
प्रवेशयामाससुतान्सर्वानृषिगणानपि॥1.73.16॥<br>
<br>
कारयस्वऋषेसर्वामृषिभिःसहधार्मिक।<br>
रामस्यलोकरामस्यक्रियांवैवाहिकींप्रभो॥1.73.17॥<br>
<br>
तथेत्युक्त्वातुजनकंवसिष्ठोभगवानृषिः।<br>
विश्वामित्रंपुरस्कृत्यशतानन्दंचधार्मिकम्॥1.73.18॥<br>
प्रपामध्येतुविधिवद्वेदिंकृत्वामहातपाः।<br>
अलञ्चकारतांवेदिंगन्धपुष्पैःसमन्ततः॥1.73.19॥<br>
सुवर्णपालिकाभिश्चछिद्रकुम्भैश्चसाङ्कुरैः।<br>
अङ्कुराढ्यैःशरावैश्चधूपपात्रैःसधूपकैः॥1.73.20॥<br>
शङ्खपात्रैःस्रुवैःस्रुग्भिःपात्रैरर्घ्याभिपूरितैः।<br>
लाजपूर्णैश्चपात्रीभिरक्षतैरभिसंस्कृतैः॥1.73.21॥<br>
अग्निमाधायवेद्यांतुविधिमन्त्रपुरस्कृतम्।<br>
जुहावाग्नौमहातेजावसिष्ठोभगवानृषिः॥1.73.22॥<br>
समक्षमग्नेःसंस्थाप्यराघवाभिमुखेतदा।<br>
अब्रवीज्जनकोराजाकौसल्यानन्दवर्द्धनम्॥1.73.23॥<br>
<br>
इयंसीताममसुतासहधर्मचरीतव।<br>
प्रतीच्छचैनांभद्रंतेपाणिंगृह्णीष्वपाणिना॥1.73.24॥<br>
पतिव्रतामहाभागाछायेवानुगतासदा।<br>
<br>
इत्युक्त्वाप्राक्षिपद्राजामन्त्रपूतंजलंतदा॥1.73.25॥<br>
साधुसाध्वितिदेवानामृषीणांवदतांतदा।<br>
देवदुन्दुभिनिर्घोषःपुष्पवर्षोमहानभूत्॥1.73.26॥<br>
एवंदत्त्वातदासीतांमन्त्रोदकपुरस्कृताम्।<br>
अब्रवीज्जनकोराजाहर्षेणाभिपरिप्लुतः॥1.73.27॥<br>
<br>
लक्ष्मणागच्छभद्रंतेऊर्मिलामुद्यतांमया।<br>
प्रतीच्छपाणिंगृह्णीष्वमाभूत्कालस्यपर्ययः॥1.73.28॥<br>
<br>
तमेवमुक्त्वाजनकोभरतंचाभ्यभाषत।<br>
गृहाणपाणिंमाण्डव्याःपाणिनारघुनन्दन॥1.73.29॥<br>
शत्रुघ्नंचापिधर्मात्माअब्रवीज्जनकेश्वरः।<br>
<br>
"श्रुतकीर्त्यामहाबाहोपाणिंगृह्णीष्वपाणिना॥1.73.30॥<br>
सर्वेभवन्तःसौम्याश्चसर्वेसुचरितव्रताः।<br>
पत्नीभिःसन्तुकाकुत्स्थामाभूत्कालस्यपर्ययः॥1.73.31॥"<br>
<br>
जनकस्यवचःश्रुत्वापाणीन्पाणिभिरस्पृशन्।<br>
चत्वारस्तेचतसॄणांवसिष्ठस्यमतेस्थिताः॥1.73.32॥<br>
ऋषींश्चैवमहात्मानःसभार्यारघुसत्तमाः।<br>
यथोक्तेनतदाचक्रुर्विवाहंविधिपूर्वकम्॥1.73.33॥<br>
पुष्पवृष्टिर्महत्यासीदन्तरिक्षात्सुभास्वरा।<br>
दिव्यदुन्दुभिनिर्घोषैर्गीतवादित्रनिस्वनैः॥1.73.34॥<br>
ननृतुश्चाप्सरस्सङ्घागन्धर्वाश्चजगुःकलम्।<br>
विवाहेरघुमुख्यानांतदद्भुतमदृश्यत॥1.73.35॥<br>
<br>
ईदृशेवर्तमानेतुतूर्योद्घुष्टनिनादिते।<br>
त्रिरग्निंतेपरिक्रम्यऊहुर्भार्यामहौजसः॥1.73.36॥<br>
अथोपकार्यांजग्मुस्तेसभार्यारघुनन्दनाः।<br>
राजाप्यनुययौपश्यन्सर्षिसङ्घःसबान्धवः॥1.73.37॥</div></div><script>ac.playbackRate=0.5+parseInt(slider.value)/200</script></body>
</html>