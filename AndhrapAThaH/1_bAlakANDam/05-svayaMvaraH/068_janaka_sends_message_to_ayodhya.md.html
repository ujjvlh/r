<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-068-Dasharatha_Agamanam.mp3" type="audio/mpeg"></audio><br>
<br>
जनकेनसमादिष्टादूतास्तेक्लान्तवाहनाः।<br>
त्रिरात्रमुषितामार्गेतेऽयोध्यांप्राविशन्पुरीम्॥1.68.1॥<br>
तेराजवचनाद्दूताराजवेश्मप्रवेशिताः।<br>
ददृशुर्देवसङ्काशंवृद्धंदशरथंनृपम्॥1.68.2॥<br>
बद्धाञ्जलिपुटाःसर्वेदूताविगतसाध्वसाः।<br>
राजानंप्रयतावाक्यमब्रुवन्मधुराक्षरम्॥1.68.3॥<br>
<br>
मैथिलोजनकोराजासाग्निहोत्रपुरस्कृतम्।<br>
कुशलंचाव्ययंचैवसोपाध्यायपुरोहितम्॥1.68.4॥<br>
मुहुर्मुहुर्मधुरयास्नेहसंयुक्तयागिरा।<br>
जनकस्त्वांमहाराजापृच्छतेसपुरःसरम्॥1.68.5॥<br>
पृष्ट्वाकुशलमव्यग्रंवैदेहोमिथिलाधिपः।<br>
कौशिकानुमतेवाक्यंभवन्तमिदमब्रवीत्॥1.68.6॥<br>
<br>
पूर्वंप्रतिज्ञाविदितावीर्यशुल्काममात्मजा।<br>
राजानश्चकृतामर्षानिर्वीर्याविमुखीकृताः॥1.68.7॥<br>
सेयंममसुताराजन्विश्वामित्रपुरस्सरैः।<br>
यदृच्छयागतैर्वीरैर्निर्जितातवपुत्रकैः॥1.68.8॥<br>
तच्चराजन्धनुर्दिव्यंमध्येभग्नंमहात्मना।<br>
रामेणहिमहाराजमहत्यांजनसंसदि॥1.68.9॥<br>
अस्मैदेयामयासीतावीर्यशुल्कामहात्मने।<br>
प्रतिज्ञांकर्तुमिच्छामितदनुज्ञातुमर्हसि॥1.68.10॥<br>
<br>
सोपाध्यायोमहाराजपुरोहितपुरस्सरः।<br>
शीघ्रमागच्छभद्रंतेद्रष्टुमर्हसिराघवौ॥1.68.11॥<br>
प्रीतिंचममराजेन्द्रनिर्वर्तयितुमर्हसि।<br>
पुत्रयोरुभयोरेवप्रीतिंत्वमपिलप्स्यसे॥1.68.12॥<br>
<br>
एवंविदेहाधिपतिर्मधुरंवाक्यमब्रवीत्।<br>
विश्वामित्राभ्यनुज्ञातःशतानन्दमतेस्थितः॥1.68.13॥<br>
दूतवाक्यंतुतच्छ्रुत्वाराजापरमहर्षितः।<br>
वसिष्ठंवामदेवंचमन्त्रिणोऽन्यांश्चसोऽब्रवीत्॥1.68.14॥<br>
<br>
गुप्तःकुशिकपुत्रेणकौसल्यानन्दवर्द्धनः।<br>
लक्ष्मणेनसहभ्रात्राविदेहेषुवसत्यसौ॥1.68.15॥<br>
दृष्टवीर्यस्तुकाकुत्स्थोजनकेनमहात्मना।<br>
सम्प्रदानंसुतायास्तुराघवेकर्त्तुमिच्छति॥1.68.16॥<br>
यदिवोरोचतेवृत्तंजनकस्यमहात्मनः।<br>
पुरींगच्छामहेशीघ्रंमाभूत्कालस्यपर्ययः॥1.68.17॥<br>
<br>
मन्त्रिणोबाढमित्याहुःसहसर्वैर्महर्षिभिः।<br>
सुप्रीतश्चाब्रवीद्राजाश्वोयात्रेतिसमन्त्रिणः॥1.68.18॥<br>
<br>
मन्त्रिणस्तांनरेन्द्रस्यरात्रिंपरमसत्कृताः।<br>
ऊषुस्तेमुदिताःसर्वेगुणैःसर्वैस्समन्विताः॥1.68.19॥<script>ac.playbackRate=0.5</script>