<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-070-Dasharatha_Vamsha_Varnavam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततःप्रभातेजनकःकृतकर्मामहर्षिभिः।<br>
उवाचवाक्यंवाक्यज्ञःशतानन्दंपुरोहितम्॥1.70.1॥<br>
<br>
भ्रातामममहातेजायवीयानतिधार्मिकः।<br>
कुशध्वजइतिख्यातःपुरीमध्यवसच्छुभाम्॥1.70.2॥<br>
वार्याफलकपर्यन्तांपिबन्निक्षुमतींनदीम्।<br>
साङ्काश्यांपुण्यसङ्काशांविमानमिवपुष्पकम्॥1.70.3॥<br>
तमहंद्रष्टुमिच्छामियज्ञगोप्तासमेमतः।<br>
प्रीतिंसोऽपिमहातेजाइमांभोक्तामयासह॥1.70.4॥<br>
<br>
शासनात्तुनरेन्द्रस्यप्रययुःशीघ्रवाजिभिः।<br>
समानेतुंनरव्याघ्रंविष्णुमिन्द्राज्ञयायथा॥1.70.5॥<br>
आज्ञयाथनरेन्द्रस्यआजगामकुशध्वजः।<br>
<br>
सददर्शमहात्मानंजनकंधर्मवत्सलम्॥1.70.6॥<br>
सोऽभिवाद्यशतानन्दंराजानंचापिधार्मिकम्।<br>
राजार्हंपरमंदिव्यमासनंचाध्यरोहत॥1.70.7॥<br>
उपविष्टाबुभौतौतुभ्रातरावतितेजसौ।<br>
प्रेषयामासतुर्वीरौमन्त्रिश्रेष्ठंसुदामनम्॥1.70.8॥<br>
<br>
गच्छमन्त्रिपतेशीघ्रमैक्ष्वाकममितप्रभम्।<br>
आत्मजैःसहदुर्द्धर्षमानयस्वसमन्त्रिणम्॥1.70.9॥<br>
<br>
औपकार्य्यंसगत्वातुरघूणांकुलवर्द्धनम्।<br>
ददर्शशिरसाचैनमभिवाद्येदमब्रवीत्॥1.70.10॥<br>
<br>
अयोध्याधिपतेवीरवैदेहोमिथिलाधिपः।<br>
सत्वांद्रष्टुंव्यवसितःसोपाध्यायपुरोहितम्॥1.70.11॥<br>
मन्त्रिश्रेष्ठवचःश्रुत्वाराजासर्षिगणस्तदा।<br>
सबन्धुरगमत्तत्रजनकोयत्रवर्तते॥1.70.12॥<br>
<br>
सराजामन्त्रिसहितःसोपाध्यायःसबान्धवः।<br>
वाक्यंवाक्यविदांश्रेष्ठोवैदेहमिदमब्रवीत्॥1.70.13॥<br>
<br>
विदितंतेमहाराजइक्ष्वाकुकुलदैवतम्।<br>
वक्तासर्वेषुकृत्येषुवसिष्ठोभगवानृषिः॥1.70.14॥<br>
विश्वामित्राभ्यनुज्ञातःसहसर्वैर्महर्षिभिः।<br>
एषवक्ष्यतिधर्मात्मावसिष्ठोमेयथाक्रमम्॥1.70.15॥<br>
<br>
तूष्णीम्भूतेदशरथेवसिष्ठोभगवानृषिः।<br>
उवाचवाक्यंवाक्यज्ञोवैदेहंसपुरोधसम्॥1.70.16॥<br>
<br>
अव्यक्तप्रभवोब्रह्माशाश्वतोनित्यअव्ययः।<br>
तस्मान्मरीचिःसञ्जज्ञेमरीचेःकाश्यपःसुतः॥1.70.17॥<br>
विवस्वान्काश्यपाज्जज्ञेमनुर्वैवस्वतःस्मृतः।<br>
मनुःप्रजापतिःपूर्वमिक्ष्वाकुस्तुमनोःसुतः॥1.70.18॥<br>
तमिक्ष्वाकुमयोध्यायांराजानंविद्धिपूर्वकम्।<br>
इक्ष्वाकोस्तुसुतःश्रीमान्कुक्षिरित्येवविश्रुतः॥1.70.19॥<br>
कुक्षेरथात्मजःश्रीमान्विकुक्षिरुदपद्यत।<br>
विकुक्षेस्तुमहातेजाबाणःपुत्रःप्रतापवान्॥1.70.20॥<br>
बाणस्यतुमहातेजाअनरण्यःप्रतापवान्।<br>
अनरण्यात्पृथुर्जज्ञेत्रिशङ्कुस्तुपृथोःसुतः॥1.70.21॥<br>
त्रिशङ्कोरभवत्पुत्रोधुन्धुमारोमहायशाः।<br>
यौवनाश्वसुतस्त्वासीन्मान्धातापृथिवीपतिः॥1.70.22॥<br>
मान्धातुस्तुसुतःश्रीमान्सुसन्धिरुदपद्यत।<br>
सुसन्धेरपिपुत्रौद्वौध्रुवसन्धिःप्रसेनजित्॥1.70.23॥<br>
यशस्वीध्रुवसन्धेस्तुभरतोनामनामतः।<br>
भरतात्तुमहातेजाअसितोनामजातवान्॥1.70.24॥<br>
यस्यैतेप्रतिराजानउदपद्यन्तशत्रवः।<br>
हैहयास्तालजङ्घाश्चशूराश्चशशिबिन्दवः॥1.70.25॥<br>
तांस्तुसप्रतियुद्ध्यन्वैयुद्धेराजाप्रवासितः॥1.70.26॥<br>
हिमवन्तमुपागम्यभृगुप्रस्रवणेऽवसत्।<br>
असितोऽल्पबलोराजामन्त्रिभिःसहितस्तदा॥1.70.27॥<br>
<br>
द्वेचास्यभार्येगर्भिण्यौबभूवतुरितिश्रुतम्।<br>
एकागर्भविनाशायसपत्न्यैसगरंददौ॥1.70.28॥<br>
ततःशैलवरंरम्यंबभूवाभिरतोमुनिः।<br>
भार्गवश्च्यवनोनामहिमवन्तमुपाश्रितः॥1.70.29॥<br>
तत्रैकातुमहाभागाभार्गवंदेववर्चसम्।<br>
ववन्देपद्मपत्राक्षीकाङ्क्षन्तींसुतमात्मनः॥1.70.30॥<br>
तमृषिंसाभ्युपागम्यकालिन्दीचाभ्यवादयत्॥1.70.31॥<br>
सतामभ्यवदद्विप्रःपुत्रेप्सुंपुत्रजन्मनि॥1.70.32॥<br>
<br>
महावीर्योमहातेजाअचिरात्सञ्जनिष्यति।<br>
गरेणसहितःश्रीमान्माशुचःकमलेक्षणे॥1.70.33॥<br>
<br>
च्यवनंतुनमस्कृत्यराजपुत्रीपतिव्रता।<br>
पतिशोकातुरातस्मात्पुत्रंदेवीव्यजायत॥1.70.34॥<br>
सपत्न्यातुगरस्तस्यैदत्तोगर्भजिघांसया।<br>
सहतेनगरेणैवजातःससगरोऽभवत्॥1.70.35॥<br>
सगरस्यासमञ्जस्तुअसमञ्जात्तथांशुमान्।<br>
दिलीपोंऽशुमतःपुत्रोदिलीपस्यभगीरथः॥1.70.36॥<br>
भगीरथात्ककुत्स्थश्चककुत्स्थस्यरघुस्सुतः॥1.70.37॥<br>
रघोस्तुपुत्रस्तेजस्वीप्रवृद्धःपुरुषादकः।<br>
कल्माषपादोह्यभवत्तस्माज्जातश्चशङ्खणः॥1.70.38॥<br>
शीघ्रगस्त्वग्निवर्णस्यशीघ्रगस्यमरुःसुतः।<br>
मरोःप्रशुश्रुकस्त्वासीदम्बरीषःपशुश्रुकात्॥1.70.39॥<br>
अम्बरीषस्यपुत्रोऽभून्नहुषःपृथिवीपतिः।<br>
नहुषस्यययातिश्चनाभागस्तुययातिजः॥1.70.40॥<br>
नाभागस्यबभूवाजअजाद्दशरथोऽभवत्।<br>
अस्माद्दशरथाज्जातौभ्रातरौरामलक्ष्मणौ॥1.70.41॥<br>
आदिवंशविशुद्धानांराज्ञांपरमधर्मिणाम्।<br>
इक्ष्वाकुकुलजातानांवीराणांसत्यवादिनाम्॥1.70.42॥<br>
रामलक्ष्मणयोरर्थेत्वत्सुतेवरयेनृप।<br>
सदृशाभ्यांनरश्रेष्ठसदृशेदातुमर्हसि॥1.70.43॥</div></div><script>ac.playbackRate=0.5+parseInt(slider.value)/200</script></body>
</html>