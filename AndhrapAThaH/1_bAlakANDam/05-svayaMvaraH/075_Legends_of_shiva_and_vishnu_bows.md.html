<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-075-Parashu_Ramena_Shivadhanur_Vruththtantha_Kathanam.mp3" type="audio/mpeg"></audio><br>
<br>
रामदाशरथेरामवीर्यंतेश्रूयतेऽद्भुतम्।<br>
धनुषोभेदनंचैवनिखिलेनमयाश्रुतम्॥1.75.1॥<br>
तदद्भुतमचिन्त्यंचभेदनंधनुषस्त्वया।<br>
तच्छ्रुत्वाहमनुप्राप्तोधनुर्गृह्यपरंशुभम्॥1.75.2॥<br>
तदिदंघोरसङ्काशंजामदग्न्यंमहद्धनुः।<br>
पूरयस्वशरेणैवस्वबलंदर्शयस्वच॥1.75.3॥<br>
तदहंतेबलंदृष्ट्वाधनुषोऽस्यप्रपूरणे।<br>
द्वन्द्वयुद्धंप्रदास्यामिवीर्यश्लाघ्यस्यराघव॥1.75.4॥<br>
<br>
तस्यतद्वचनंश्रुत्वाराजादशरथस्तदा।<br>
विषण्णवदनोदीनःप्राञ्जलिर्वाक्यमब्रवीत्॥1.75.5॥<br>
<br>
क्षत्ररोषात्प्रशान्तस्त्वंब्राह्मणश्चमहायशाः।<br>
बालानांममपुत्राणामभयंदातुमर्हसि॥1.75.6॥<br>
भार्गवाणांकुलेजातःस्वाध्यायव्रतशालिनाम्।<br>
सहस्राक्षेप्रतिज्ञायशस्त्रंनिक्षिप्तवानसि॥1.75.7॥<br>
सत्वंधर्मपरोभूत्वाकाश्यपायवसुन्धराम्।<br>
दत्त्वावनमुपागम्यमहेन्द्रकृतकेतनः॥1.75.8॥<br>
ममसर्वविनाशायसम्प्राप्तस्त्वंमहामुने।<br>
नचैकस्मिन्हतेरामेसर्वेजीवामहेवयम्॥1.75.9॥<br>
<br>
ब्रुवत्येवंदशरथेजामदग्न्यःप्रतापवान्।<br>
अनादृत्यैवतद्वाक्यंराममेवाभ्यभाषत॥1.75.10॥<br>
<br>
इमेद्वेधनुषीश्रेष्ठेदिव्येलोकाभिविश्रुते।<br>
दृढेबलवतीमुख्येसुकृतेविश्वकर्मणा॥1.75.11॥<br>
अतिसृष्टंसुरैरेकंत्र्यम्बकाययुयुत्सवे।<br>
त्रिपुरघ्नंनरश्रेष्ठभग्नंकाकुत्स्थयत्त्वया॥1.75.12॥<br>
[]<br>
तदिदंवैष्णवंरामधनुःपरमभास्वरम्।<br>
समानसारंकाकुत्स्थरौद्रेणधनुषात्विदम्॥1.75.13॥<br>
तदातुदेवताःसर्वाःपृच्छन्तिस्मपितामहम्।<br>
शितिकण्ठस्यविष्णोश्चबलाबलनिरीक्षया॥1.75.14॥<br>
अभिप्रायंतुविज्ञायदेवतानांपितामहः।<br>
विरोधंजनयामासतयोःसत्यवतांवरः॥1.75.15॥<br>
विरोधेचमहद्युद्धमभवद्रोमहर्षणम्।<br>
शितिकण्ठस्यविष्णोश्चपरस्परजिगीषिणोः॥1.75.16॥<br>
तदातुजृम्भितंशैवंधनुर्भीमपराक्रमम्।<br>
हुङ्कारेणमहादेवःस्तम्भितोऽथत्रिलोचनः॥1.75.17॥<br>
देवैस्तदासमागम्यसर्षिसङ्घैःसचारणैः।<br>
याचितौप्रशमंतत्रजग्मतुस्तौसुरोत्तमौ॥1.75.18॥<br>
जृम्भितंतद्धनुर्दृष्ट्वाशैवंविष्णुपराक्रमैः।<br>
अधिकंमेनिरेविष्णुंदेवाःसर्षिगणास्तदा॥1.75.19॥<br>
धनूरुद्रस्तुसङ्क्रुद्धोविदेहेषुमहायशाः।<br>
देवरातस्यराजर्षेर्ददौहस्तेससायकम्॥1.75.20॥<br>
<br>
इदंचवैष्णवंरामधनुःपरपुरञ्जयम्।<br>
ऋचीकेभार्गवेप्रादाद्विष्णुःसन्न्यासमुत्तमम्॥1.75.21॥<br>
ऋचीकस्तुमहातेजाःपुत्रस्याप्रतिकर्मणः।<br>
पितुर्ममददौदिव्यंजमदग्नेर्महात्मनः॥1.75.22॥<br>
न्यस्तशस्त्रेपितरिमेतपोबलसमन्विते।<br>
अर्जुनोविदधेमृत्युंप्राकृतांबुद्धिमास्थितः॥1.75.23॥<br>
वधमप्रतिरूपंतुपितुःश्रुत्वासुदारुणम्।<br>
क्षत्रमुत्सादयन्रोषाज्जातंजातमनेकशः॥1.75.24॥<br>
पृथिवींचाखिलांप्राप्यकाश्यपायमहात्मने।<br>
यज्ञस्यान्तेतदारामदक्षिणांपुण्यकर्मणे॥1.75.25॥<br>
दत्त्वामहेन्द्रनिलयस्तपोबलसमन्वितः।<br>
श्रुतवान्धनुषोभेदंततोऽहंद्रुतमागतः॥1.75.26॥<br>
तदिदंवैष्णवंरामपितृपैतामहंमहत्।<br>
क्षत्रधर्मंपुरस्कृत्यगृह्णीष्वधनुरुत्तमम्॥1.75.27॥<br>
योजयस्वधनुश्श्रेष्ठेशरंपरपुरञ्जयम्।<br>
यदिशक्नोषिकाकुत्स्थद्वन्द्वंदास्यामितेततः॥1.75.28॥<script>ac.playbackRate=0.5</script>