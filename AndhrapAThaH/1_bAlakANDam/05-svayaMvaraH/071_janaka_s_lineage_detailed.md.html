<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-071-Janaka_Kula_Vruththanthaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
एवंब्रुवाणंजनकःप्रत्युवाचकृताञ्जलिः।<br>
श्रोतुमर्हसिभद्रंतेकुलंनःपरिकीर्तितम्॥1.71.1॥<br>
प्रदानेहिमुनिश्रेष्ठकुलंनिरवशेषतः।<br>
वक्तव्यंकुलजातेनतन्निबोधमहामुने॥1.71.2॥<br>
<br>
राजाभूत्त्रिषुलोकेषुविश्रुतःस्वेनकर्मणा।<br>
निमिःपरमधर्मात्मासर्वसत्त्ववतांवरः॥1.71.3॥<br>
तस्यपुत्रोमिथिर्नाममिथिलायेननिर्मिता।<br>
प्रथमोजनकोनामजनकादप्युदावसुः॥1.71.4॥<br>
उदावसोस्तुधर्मात्माजातोवैनन्दिवर्द्धनः।<br>
नन्दिवर्द्धनपुत्रस्तुसुकेतुर्नामनामतः॥1.71.5॥<br>
सुकेतोरपिधर्मात्मादेवरातोमहाबलः।<br>
देवरातस्यराजर्षेर्बृहद्रथइतिस्मृतः॥1.71.6॥<br>
बृहद्रथस्यशूरोऽभून्महावीरःप्रतापवान्।<br>
महावीरस्यधृतिमान्सुधृतिःसत्यविक्रमः॥1.71.7॥<br>
सुधृतेरपिधर्मात्मादृष्टकेतुःसुधार्मिकः।<br>
दृष्टकेतोस्तुराजर्षेर्हर्यश्वइतिविश्रुतः॥1.71.8॥<br>
हर्यश्वस्यमरुःपुत्रोमरोःपुत्रःप्रतिन्धकः।<br>
प्रतिन्धकस्यधर्मात्माराजाकीर्तिरथःसुतः॥1.71.9॥<br>
पुत्रःकीर्तिरथस्यापिदेवमीढइतिस्मृतः।<br>
देवमीढस्यविबुधोविबुधस्यमहीध्रकः॥1.71.10॥<br>
महीध्रकसुतोराजाकीर्तिरातोमहाबलः।<br>
कीर्तिरातस्यराजर्षेर्महारोमाव्यजायत॥1.71.11॥<br>
महारोम्णस्तुधर्मात्मास्वर्णरोमाव्यजायत।<br>
स्वर्णरोम्णस्तुराजर्षेर्ह्रस्वरोमाव्यजायत॥1.71.12॥<br>
तस्यपुत्रद्वयंजज्ञेधर्मज्ञस्यमहात्मनः।<br>
ज्येष्ठोऽहमनुजोभ्राताममवीरःकुशध्वजः॥1.71.13॥<br>
मांतुज्येष्ठंपिताराज्येसोऽभिषिच्यनराधिपः।<br>
कुशध्वजंसमावेश्यभारंमयिवनंगतः॥1.71.14॥<br>
<br>
वृद्धेपितरिस्वर्यातेधर्मेणधुरमावहम्।<br>
भ्रातरंदेवसङ्काशंस्नेहात्पश्यन्कुशध्वजम्॥1.71.15॥<br>
कस्यचित्त्वथकालस्यसाङ्काश्यादगमत्पुरात्।<br>
सुधन्वावीर्यवान्राजामिथिलामवरोधकः॥1.71.16॥<br>
सचमेप्रेषयामासशैवंधनुरनुत्तमम्।<br>
सीताकन्याचपद्माक्षीमह्यंवैदीयतामिति॥1.71.17॥<br>
तस्याऽप्रदानाद्ब्रह्मर्षेयुद्धमासीन्मयासह।<br>
सहतोऽभिमुखोराजासुधन्वातुमयारणे॥1.71.18॥<br>
निहत्यतंमुनिश्रेष्ठसुधन्वानंनराधिपम्।<br>
साङ्काश्येभ्रातरंवीरमभ्यषिञ्चंकुशध्वजम्॥1.71.19॥<br>
कनीयानेषमेभ्राताअहंज्येष्ठोमहामुने।<br>
ददामिपरमप्रीतोवध्वौतेमुनिपुङ्गव॥1.71.20॥<br>
सीतांरामायभद्रंतेऊर्मिलांलक्ष्मणायच॥1.71.21॥<br>
वीर्यशुल्कांममसुतांसीतांसुरसुतोपमाम्।<br>
द्वितीयामूर्मिलांचैवत्रिर्ददामिनसंशयः॥1.71.22॥<br>
<br>
रामलक्ष्मणयोराजन्गोदानंकारयस्वह।<br>
पितृकार्यंचभद्रंतेततोवैवाहिकंकुरु॥1.71.23॥<br>
[]<br>
फल्गुन्यामुत्तरेराजंस्तस्मिन्वैवाहिकंकुरु।<br>
रामलक्ष्मणयोराजन्दानंकार्यंसुखोदयम्॥1.71.24॥</div></div><script>ac.playbackRate=0.5+parseInt(slider.value)/200</script></body>
</html>