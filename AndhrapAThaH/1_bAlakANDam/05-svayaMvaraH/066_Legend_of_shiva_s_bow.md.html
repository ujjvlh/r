<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-066-Shiva_Dhanur_Dharshanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततःप्रभातेविमलेकृतकर्मानराधिपः।<br>
विश्वामित्रंमहात्मानमाजुहावसराघवम्॥1.66.1॥<br>
तमर्चयित्वाधर्मात्माशास्त्रदृष्टेनकर्मणा।<br>
राघवौचमहात्मानौतदावाक्यमुवाचह॥1.66.2॥<br>
<br>
भगवन्स्वागतंतेऽस्तुकिंकरोमितवानघ।<br>
भवानाज्ञापयतुमामाज्ञाप्योभवताह्यहम्॥1.66.3॥<br>
<br>
एवमुक्तस्तुधर्मात्माजनकेनमहात्मना।<br>
प्रत्युवाचमुनिर्वीरंवाक्यंवाक्यविशारदः॥1.66.4॥<br>
<br>
पुत्रौदशरथस्येमौक्षत्रियौलोकविश्रुतौ।<br>
द्रष्टुकामौधनुःश्रेष्ठंयदेतत्त्वयितिष्ठति॥1.66.5॥<br>
एतद्दर्शयभद्रंतेकृतकामौनृपात्मजौ।<br>
दर्शनादस्यधनुषोयथेष्टंप्रतियास्यतः॥1.66.6॥<br>
<br>
एवमुक्तस्तुजनकःप्रत्युवाचमहामुनिम्॥1.66.7॥<br>
श्रूयतामस्यधनुषोयदर्थमिहतिष्ठति॥1.66.8॥<br>
देवरातइतिख्यातोनिमेष्षष्ठोमहीपतिः।<br>
न्यासोऽयंतस्यभगवन्हस्तेदत्तोमहात्मना॥1.66.9॥<br>
दक्षयज्ञवधेपूर्वंधनुरायम्यवीर्यवान्।<br>
रुद्रस्तुत्रिदशान्रोषात्सलीलमिदमब्रवीत्॥1.66.10॥<br>
<br>
यस्माद्भागार्थिनोभागान्नाकल्पयतमेसुराः।<br>
वराङ्गाणिमहार्हाणिधनुषाशातयामिवः॥1.66.11॥<br>
ततोविमनसःसर्वेदेवावैमुनिपुङ्गव।<br>
प्रसादयन्तिदेवेशंतेषांप्रीतोऽभवद्भवः॥1.66.12॥<br>
प्रीतियुक्तस्तुसर्वेषान्ददौतेषाम्महात्मनाम्।<br>
तदेतद्देवदेवस्यधनूरत्नंमहात्मनः।<br>
न्यासभूतंतदान्यस्तमस्माकंपूर्वकेविभो॥1.66.13॥<br>
<br>
अथमेकृषतःक्षेत्रंलाङ्गलादुत्थितामया।<br>
क्षेत्रंशोधयतालब्धानाम्नासीतेतिविश्रुता॥1.66.14॥<br>
भूतलादुत्थितासातुव्यवर्द्धतममात्मजा।<br>
वीर्यशुल्केतिमेकन्यास्थापितेयमयोनिजा॥1.66.15॥<br>
भूतलादुत्थितांतांतुवर्द्धमानांममात्मजाम्।<br>
वरयामासुरागम्यराजानोमुनिपुङ्गव॥1.66.16॥<br>
तेषांवरयतांकन्यांसर्वेषांपृथिवीक्षिताम्।<br>
वीर्यशुल्केतिभगवन्नददामिसुतामहम्॥1.66.17॥<br>
<br>
ततःसर्वेनृपतयःसमेत्यमुनिपुङ्गव।<br>
मिथिलामभ्युपागम्यवीर्यजिज्ञासवस्तदा॥1.66.18॥<br>
तेषांजिज्ञासमानानांवीर्यंधनुरुपाहृतम्।<br>
नशेकुर्ग्रहणेतस्यधनुषस्तोलनेऽपिवा॥1.66.19॥<br>
<br>
तेषांवीर्यवतांवीर्यमल्पंज्ञात्वामहामुने।<br>
प्रत्याख्यातानृपतयस्तन्निबोधतपोधन॥1.66.20॥<br>
<br>
ततःपरमकोपेनराजानोनृपपुङ्गव।<br>
न्यरुन्धन्मिथिलांसर्वेवीर्यसन्देहमागताः॥1.66.21॥<br>
आत्मानमवधूतंतेविज्ञायनृपपुङ्गवाः।<br>
रोषेणमहताविष्टाःपीडयन्मिथिलांपुरीम्॥1.66.22॥<br>
<br>
ततःसंवत्सरेपूर्णेक्षयंयातानिसर्वशः।<br>
साधनानिमुनिश्रेष्ठततोऽहंभृशदुःखितः॥1.66.23॥<br>
ततोदेवगणान्सर्वान्तपसाऽहंप्रसादयम्।<br>
ददुश्चपरमप्रीताश्चतुरङ्गबलंसुराः॥1.66.24॥<br>
ततोभग्नानृपतयोहन्यमानादिशोययुः।<br>
अवीर्यावीर्यसन्दिग्धाःसामात्याःपापकर्मणः॥1.66.25॥<br>
<br>
तदेतन्मुनिशार्दूलधनुःपरमभास्वरम्।<br>
रामलक्ष्मणयोश्चापिदर्शयिष्यामिसुव्रत॥1.66.26॥<br>
यद्यस्यधनुषोरामःकुर्यादारोपणंमुने।<br>
सुतामयोनिजांसीतांदद्यांदाशरथेरहम्॥1.66.27॥</div></div><script>ac.playbackRate=0.5+parseInt(slider.value)/200</script></body>
</html>