<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-067-Shiva_Dhanur_Bhamgaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
जनकस्यवचःश्रुत्वाविश्वामित्रोमहामुनिः।<br>
धनुर्दर्शयरामायइतिहोवाचपार्थिवम्॥1.67.1॥<br>
<br>
ततःसराजाजनकःसामन्तान्व्यादिदेशह।<br>
धनुरानीयतांदिव्यंगन्धमाल्यविभूषितम्॥1.67.2॥<br>
जनकेनसमादिष्टाःसचिवाःप्राविशन्पुरीम्।<br>
तद्धनुःपुरतःकृत्वानिर्जग्मुःपार्थिवाज्ञया॥1.67.3॥<br>
नृणांशतानिपञ्चाशद्व्यायतानांमहात्मनाम्।<br>
मञ्जूषामष्टचक्रांतांसमूहुस्तेकथञ्चन॥1.67.4॥<br>
तामादायतुमञ्जूषामायसींयत्रतद्धनुः।<br>
सुरोपमंतेजनकमूचुर्नृपतिमन्त्रिणः॥1.67.5॥<br>
<br>
इदंधनुर्वरंराजन्पूजितंसर्वराजभिः।<br>
मिथिलाधिपराजेन्द्रदर्शनीयंयदिच्छसि॥1.67.6॥<br>
<br>
तेषांनृपोवचःश्रुत्वाकृताञ्जलिरभाषत।<br>
विश्वामित्रंमहात्मानंतौचोभौराजलक्ष्मणौ॥1.67.7॥<br>
<br>
इदंधनुर्वरंब्रह्मन्जनकैरभिपूजितम्।<br>
राजभिश्चमहावीर्यैरशक्तैःपूरितुंपुरा॥1.67.8॥<br>
नैतत्सुरगणाःसर्वेनासुरानचराक्षसाः।<br>
गन्धर्वयक्षप्रवराःसकिन्नरमहोरगाः॥1.67.9॥<br>
क्वगतिर्मानुषाणांचधनुषोऽस्यप्रपूरणे।<br>
आरोपणेसमायोगेवेपनेतोलनेऽपिवा॥1.67.10॥<br>
तदेतद्धनुषांश्रेष्ठमानीतंमुनिपुङ्गव।<br>
दर्शयैतन्महाभागअनयोराजपुत्रयोः॥1.67.11॥<br>
<br>
विश्वामित्रःसधर्मात्माश्रुत्वाजनकभाषितम्।<br>
वत्सरामधनुःपश्यइतिराघवमब्रवीत्॥1.67.12॥<br>
महर्षेर्वचनाद्रामोयत्रतिष्ठतितद्धनुः।<br>
मञ्जूषांतामपावृत्यदृष्ट्वाधनुरथाब्रवीत्॥1.67.13॥<br>
<br>
इदंधनुर्वरंब्रह्मन्संस्पृशामीहपाणिना।<br>
यत्नवांश्चभविष्यामितोलनेपूरणेऽपिवा॥1.67.14॥<br>
<br>
बाढमित्यब्रवीद्राजामुनिश्चसमभाषत॥1.67.15॥<br>
लीलयासधनुर्मध्येजग्राहवचनान्मुनेः।<br>
पश्यतांनृसहस्राणांबहूनांरघुनन्दनः॥1.67.16॥<br>
आरोपयत्सधर्मात्मासलीलम्इवतद्धनुः॥१-६७-१६<br>
आरोपयित्वाधर्मात्मापूरयामासतद्धनुः।<br>
तद्बभञ्जधनुर्मध्येनरश्रेष्ठोमहायशाः॥1.67.17॥<br>
<br>
तस्यशब्दोमहानासीन्निर्घातसमनिस्वनः।<br>
भूमिकम्पश्चसुमहान्पर्वतस्येवदीर्यतः॥1.67.18॥<br>
निपेतुश्चनराःसर्वेतेनशब्देनमोहिताः।<br>
वर्जयित्वामुनविरंराजानंतौचराघवौ॥1.67.19॥<br>
प्रत्याश्वस्तेजनेतस्मिन्राजाविगतसाध्वसः।<br>
उवाचप्राञ्जलिर्वाक्यंवाक्यज्ञोमुनिपुङ्गवम्॥1.67.20॥<br>
<br>
भगवन्दृष्टवीर्योमेरामोदशरथात्मजः।<br>
अत्यद्भुतमचिन्त्यंचनतर्कितमिदंमया॥1.67.21॥<br>
जनकानांकुलेकीर्तिमाहरिष्यतिमेसुता।<br>
सीताभर्तारमासाद्यरामंदशरथात्मजम्॥1.67.22॥<br>
ममसत्याप्रतिज्ञाचवीर्यशुल्केतिकौशिक।<br>
सीताप्राणैर्बहुमतादेयारामायमेसुता॥1.67.23॥<br>
भवतोऽनुमतेब्रह्मन्शीघ्रंगच्छन्तुमन्त्रिणः।<br>
ममकौशिकभद्रंतेअयोध्यांत्वरितारथैः॥1.67.24॥<br>
राजानंप्रश्रितैर्वाक्यैरानयन्तुपुरंमम।<br>
प्रदानंवीर्यशुल्कायाःकथयन्तुचसर्वशः॥1.67.25॥<br>
मुनिगुप्तौचकाकुत्स्थौकथयन्तुनृपायवै।<br>
प्रीयमाणंतुराजानमानयन्तुसुशीघ्रगाः॥1.67.26॥<br>
<br>
कौशिकश्चतथेत्य्आहराजाचाभाष्यमन्त्रिणः।<br>
अयोध्यांप्रेषयामासधर्मात्माकृतशासनान्।<br>
यथावृत्तंसमाख्यातुमानेतुंचनृपंतदा॥1.67.27॥</div></div><script>ac.playbackRate=0.5</script></body>
</html>