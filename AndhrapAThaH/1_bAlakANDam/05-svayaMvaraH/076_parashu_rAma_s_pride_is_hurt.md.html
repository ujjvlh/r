<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-076-Jaama_Dagnya_Parajayaha.mp3" type="audio/mpeg"></audio><br>
<br>
श्रुत्वातज्जामदग्न्यस्यवाक्यंदाशरथिस्तदा।<br>
गौरवाद्यन्त्रितकथःपितूराममथाब्रवीत्॥1.76.1॥<br>
<br>
श्रुतवानस्मियत्कर्मकृतवानसिभार्गव।<br>
अनुरुन्ध्यामहेब्रह्मन्पितुरानृण्यमास्थितः॥1.76.2॥<br>
वीर्यहीनमिवाशक्तंक्षत्रधर्मेणभार्गव।<br>
अवजानासिमेतेजःपश्यमेऽद्यपराक्रमम्॥1.76.3॥<br>
<br>
इत्युक्त्वाराघवःक्रुद्धोभार्गवस्यशरासनम्।<br>
शरंचप्रतिजग्राहहस्ताल्लघुपराक्रमः॥1.76.4॥<br>
आरोप्यसधनूरामश्शरंसज्यंचकारह।<br>
जामदग्न्यंततोरामंरामःक्रुद्धोऽब्रवीद्वचः॥1.76.5॥<br>
<br>
ब्राह्मणोऽसीतिपूज्योमेविश्वामित्रकृतेनच।<br>
तस्माच्छक्तोनतेराममोक्तुंप्राणहरंशरम्॥1.76.6॥<br>
इमांपादगतिंरामतपोबलसमार्जितान्।<br>
लोकानप्रतिमान्वातेहनिष्यामियदिच्छसि॥1.76.7॥<br>
नह्ययंवैष्णवोदिव्यःशरःपरपुरञ्जयः।<br>
मोघःपततिवीर्येणबलदर्पविनाशनः॥1.76.8॥<br>
<br>
वरायुधधरंरामंद्रष्टुंसर्षिगणाःसुराः।<br>
पितामहंपुरस्कृत्यसमेतास्तत्रसङ्घशः॥1.76.9॥<br>
गन्धर्वाप्सरसश्चैवसिद्धचारणकिन्नराः।<br>
यक्षराक्षसनागाश्चतद्द्रष्टुंमहदद्भुतम्॥1.76.10॥<br>
जडीकृतेतदालोकेरामेवरधनुर्द्धरे।<br>
निर्वीर्योजामदग्न्योऽसौरामोराममुदैक्षत॥1.76.11॥<br>
तेजोऽभिहतवीर्यत्वाज्जामदग्न्योजडीकृतः।<br>
रामंकमलपत्राक्षंमन्दंमन्दमुवाचह॥1.76.12॥<br>
<br>
काश्यपायमयादत्तायदापूर्वंवसुन्धरा।<br>
विषयेमेनवस्तव्यमितिमांकाश्यपोऽब्रवीत्॥1.76.13॥<br>
सोऽहंगुरुवचःकुर्वन्पृथिव्यांनवसेनिशाम्।<br>
कृताप्रतिज्ञाकाकुत्स्थकृताभूःकाश्यपस्यहि॥1.76.14॥<br>
तदिमांत्वंगतिंवीरहन्तुंनार्हसिराघव।<br>
मनोजवंगमिष्यामिमहेन्द्रंपर्वतोत्तमम्॥1.76.15॥<br>
लोकास्त्वप्रतिमारामनिर्जितास्तपसामया।<br>
जहितान्शरमुख्येनमाभूत्कालस्यपर्ययः॥1.76.16॥<br>
अक्षयंमधुहन्तारंजानामित्वांसुरोत्तमम्।<br>
[]<br>
धनुषोऽस्यपरामर्शात्स्वस्तितेऽस्तुपरन्तप॥1.76.17॥<br>
एतेसुरगणाःसर्वेनिरीक्षन्तेसमागताः।<br>
त्वामप्रतिमकर्माणमप्रतिद्वन्द्वमाहवे॥1.76.18॥<br>
नचेयंममकाकुत्स्थव्रीडाभवितुमर्हति।<br>
त्वयात्रैलोक्यनाथेनयदहंविमुखीकृतः॥1.76.19॥<br>
शरमप्रतिमंराममोक्तुमर्हसिसुव्रत।<br>
शरमोक्षेगमिष्यामिमहेन्द्रंपर्वतोत्तमम्॥1.76.20॥<br>
<br>
तथाब्रुवतिरामेतुजामदग्न्येप्रतापवान्।<br>
रामोदाशरथिःश्रीमांश्चिक्षेपशरमुत्तमम्॥1.76.21॥<br>
सहतान्दृश्यरामेणस्वान्लोकान्तपसार्जितान्।<br>
जामदग्न्योजगामाशुमहेन्द्रंपर्वतोत्तमम्॥1.76.22॥<br>
<br>
ततोवितिमिराःसर्वादिशश्चोपदिशस्तथा।<br>
सुराःसर्षिगणारामंप्रशशंसुरुदायुधम्॥1.76.23॥<br>
रामंदाशरथिंरामोजामदग्न्यःप्रशस्यच।<br>
ततःप्रदक्षिणंकृत्वाजगामात्मगतिंप्रभुः॥1.76.24॥<script>ac.playbackRate=0.5</script>