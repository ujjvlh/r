<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-074-Parushu_Ramaa_Gamanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
अथरात्र्यांव्यतीतायांविश्वामित्रोमहामुनिः।<br>
आपृष्ट्वातौचराजानौजगामोत्तरपर्वतम्॥1.74.1॥<br>
विश्वामित्रेगतेराजावैदेहंमिथिलाधिपम्।<br>
आपृष्ट्वाथजगामाशुराजादशरथःपुरीम्॥1.74.2॥<br>
गच्छन्तंतंतुराजानमन्वगच्छन्नराधिपः॥1.74.3॥<br>
<br>
अथराजाविदेहानांददौकन्याधनंबहु॥1.74.4॥<br>
गवांशतसहस्राणिबहूनिमिथिलेश्वरः।<br>
कम्बलानांचमुख्यानांक्षौमकोट्यम्बराणिच॥1.74.5॥<br>
हस्त्यश्वरथपादातंदिव्यरूपंस्वलङ्कृतम्।<br>
ददौकन्यापितातासांदासीदासमनुत्तमम्॥1.74.6॥<br>
हिरण्यस्यसुवर्णस्यमुक्तानांविद्रुमस्यच।<br>
ददौपरमसंहृष्टःकन्याधनमनुत्तमम्॥1.74.7॥<br>
दत्त्वाबहुधनंराजासमनुज्ञाप्यपार्थिवम्।<br>
प्रविवेशस्वनिलयंमिथिलांमिथिलेश्वरः॥1.74.8॥<br>
<br>
राजाप्ययोध्याधिपतिस्सहपुत्रैर्महात्मभिः।<br>
ऋषीन्सर्वान्पुरस्कृत्यजगामसबलानुगः॥1.74.9॥<br>
[]<br>
घोराःस्मपक्षिणोवाचोव्याहरन्तिततस्ततः।<br>
भौमाश्चैवमृगाःसर्वेगच्छन्तिस्मप्रदक्षिणम्॥1.74.10॥<br>
तान्दृष्ट्वाराजशार्दूलोवसिष्ठंपर्यपृच्छत॥1.74.11॥<br>
<br>
"असौम्याःपक्षिणोघोरामृगाश्चापिप्रदक्षिणाः।<br>
किमिदंहृदयोत्कम्पिमनोममविषीदति॥1.74.12॥"<br>
<br>
राज्ञोदशरथस्यैतच्छ्रुत्वावाक्यंमहानृषिः।<br>
उवाचमधुरांवाणीं"श्रूयतामस्ययत्फलम्॥1.74.13॥<br>
उपस्थितंभयंघोरंदिव्यंपक्षिमुखाच्च्युतम्।<br>
मृगाःप्रशमयन्त्येतेसन्तापस्त्यज्यतामयम्॥1.74.14॥"<br>
<br>
तेषांसंवदतांतत्रवायुःप्रादुर्बभूवह।<br>
कम्पयन्पृथिवींसर्वांपातयंश्चद्रुमान्शुभान्॥1.74.15॥<br>
तमसासंवृतःसूर्यःसर्वानप्रबभुर्दिशः।<br>
भस्मनाचावृतंसर्वंसम्मूढमिवतद्बलम्॥1.74.16॥<br>
वसिष्ठश्चर्षयश्चान्येराजाचससुतस्तदा।<br>
ससञ्ज्ञाइवतत्रासन्सर्वमन्यद्विचेतनम्॥1.74.17॥<br>
<br>
तस्मिंस्तमसिघोरेतुभस्मच्छन्नेवसाचमूः।<br>
ददर्शभीमसङ्काशंजटामण्डलधारिणम्॥1.74.18॥<br>
भार्गवंजामदग्न्यंतंराजराजविमर्दिनम्।<br>
कैलासमिवदुर्द्धर्षंकालाग्निमिवदुस्सहम्॥1.74.19॥<br>
[]<br>
स्कन्धेचासाद्यपरशुंधनुर्विद्युद्गणोपमम्।<br>
प्रगृह्यशरमुख्यंचत्रिपुरघ्नंयथाशिवम्॥1.74.20॥<br>
<br>
तंदृष्ट्वाभीमसङ्काशंज्वलन्तमिवपावकम्।<br>
वसिष्ठप्रमुखाविप्राजपहोमपरायणाः॥1.74.21॥<br>
सङ्गतामुनयःसर्वेसञ्जजल्पुरथोमिथः।<br>
<br>
कच्चित्पितृवधामर्षीक्षत्रंनोत्सादयिष्यति॥1.74.22॥<br>
पूर्वंक्षत्रवधंकृत्वागतमन्युर्गतज्वरः।<br>
क्षत्रस्योत्सादनंभूयोनखल्वस्यचिकीर्षितम्॥1.74.23॥<br>
<br>
एवमुक्त्वार्घ्यमादायभार्गवंभीमदर्शनम्।<br>
ऋषयोरामरामेतिवचोमधुरमब्रुवन्॥1.74.24॥<br>
प्रतिगृह्यतुतांपूजामृषिदत्तांप्रतापवान्।<br>
रामंदाशरथिंरामोजामदग्न्योऽभ्यभाषत॥1.74.25॥</div></div><script>ac.playbackRate=0.5</script></body>
</html>