<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-069-Janaka_Dasharatha_Samvadhaha.mp3" type="audio/mpeg"></audio><br>
<br>
ततोरात्र्यांव्यतीतायांसोपाध्यायःसबान्धवः।<br>
राजादशरथोहृष्टःसुमन्त्रमिदमब्रवीत्॥1.69.1॥<br>
<br>
अद्यसर्वेधनाध्यक्षाधनमादायपुष्कलम्।<br>
व्रजन्त्वग्रेसुविहितानानारत्नसमन्विताः॥1.69.2॥<br>
चतुरङ्गंबलंचापिशीघ्रंनिर्यातुसर्वशः।<br>
ममाज्ञासमकालंचयानयुग्यमनुत्तमम्॥1.69.3॥<br>
वसिष्ठोवामदेवश्चजाबालिरथकाश्यपः।<br>
मार्कण्डेयःसुदीर्घायुर्ऋषिःकात्यायनस्तथा॥1.69.4॥<br>
एतेद्विजाःप्रयान्त्वग्रेस्यन्दनंयोजयस्वमे।<br>
यथाकालात्ययोनस्याद्दूताहित्वरयन्तिमाम्॥1.69.5॥<br>
<br>
वचनात्तुनरेन्द्रस्यसासेनाचतुरङ्गिणी।<br>
राजानमृषिभिःसार्द्धंव्रजन्तंपृष्ठतोऽन्वगात्॥1.69.6॥<br>
गत्वाचतुरहंमार्गंविदेहानभ्युपेयिवान्।<br>
राजातुजनकःश्रीमान्श्रुत्वापूजामकल्पयत्॥1.69.7॥<br>
जनकोमुदितोराजाहर्षंचपरमंययौ।<br>
उवाचचनरश्रेष्ठोनरश्रेष्ठंमुदान्वितः॥1.69.8॥<br>
<br>
स्वागतंतेमहाराजदिष्ट्याप्राप्तोऽसिराघव।<br>
पुत्रयोरुभयोःप्रीतिंलप्स्यसेवीर्यनिर्जिताम्॥1.69.9॥<br>
दिष्ट्याप्राप्तोमहातेजावसिष्ठोभगवानृषिः।<br>
सहसर्वैर्द्विजश्रेष्ठैर्देवैरिवशतक्रतुः॥1.69.10॥<br>
दिष्ट्यामेनिर्जिताविघ्नादिष्ट्यामेपूजितंकुलम्।<br>
राघवैःसहसम्बन्धाद्वीर्यश्रेष्ठैर्महात्मभिः॥1.69.11॥<br>
श्वःप्रभातेनरेन्द्रेन्द्रनिर्वर्तयितुमर्हसि।<br>
यज्ञस्यान्तेनरश्रेष्ठविवाहमृषिसम्मतम्॥1.69.12॥<br>
<br>
तस्यतद्वचनंश्रुत्याऋषिमध्येनराधिपः।<br>
वाक्यंवाक्यविदांश्रेष्ठःप्रत्युवाचमहीपतिम्॥1.69.13॥<br>
<br>
प्रतिग्रहोदातृवशःश्रुतमेतन्मयापुरा।<br>
यथावक्ष्यसिधर्मज्ञतत्करिष्यामहेवयम्॥1.69.14॥<br>
धर्मिष्ठंचयशस्यंचवचनंसत्यवादिनः।<br>
श्रुत्वाविदेहाधिपतिःपरंविस्मयमागतः॥1.69.15॥<br>
<br>
ततःसर्वेमुनिगणाःपरस्परसमागमे।<br>
हर्षेणमहतायुक्तास्तांनिशामवसन्सुखम्॥1.69.16॥<br>
[]<br>
राजाचराघवौपुत्रौनिशाम्यपरिहर्षितः।<br>
उवासपरमप्रीतोजनकेनाभिपूजितः॥1.69.17॥<br>
जनकोऽपिमहातेजाःक्रियांधर्मेणतत्त्ववित्।<br>
यज्ञस्यचसुताभ्यांचकृत्वारात्रिमुवासह॥1.69.18॥<script>ac.playbackRate=0.5</script>