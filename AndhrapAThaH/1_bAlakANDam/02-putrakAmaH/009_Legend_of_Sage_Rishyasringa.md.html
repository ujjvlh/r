<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-009-Raajaa_-Sootha_Samvaadaha.mp3" type="audio/mpeg"></audio><br>
<br>
<br>
एतच्छ्रुत्वारहःसूतोराजानमिदमब्रवीत्।<br>
(श्रूयतांतत्पुरावृत्तंपुराणेचमयाश्रुतम्॥१-९-१)<br>
ऋत्विग्भिरुपदिष्टोऽयंपुरावृत्तोमयाश्रुतः॥1.9.1॥<br>
सनत्कुमारोभगवान्पूर्वंकथितवान्कथाम्।<br>
ऋषीणांसन्निधौराजन्तवपुत्रागमंप्रति॥1.9.2॥<br>
कश्यपस्यतुपुत्रोऽस्तिविभण्डकइतिश्रुतः।<br>
ऋश्यशृङ्गइतिख्यातस्तस्यपुत्रोभविष्यति॥1.9.3॥<br>
सवनेनित्यसंवृद्धोमुनिर्वनचरःसदा।<br>
नान्यंजानातिविप्रेन्द्रोनित्यंपित्रनुवर्तनात्॥1.9.4॥<br>
द्वैविध्यंब्रह्मचर्यस्यभविष्यतिमहात्मनः।<br>
लोकेषुप्रथितंराजन्विप्रैश्चकथितंसदा॥1.9.5॥<br>
तस्यैवंवर्तमानस्यकालःसमभिवर्तत।<br>
अग्निंशुश्रूषमाणस्यपितरंचयशस्विनम्॥1.9.6॥<br>
एतस्मिन्नेवकालेतुरोमपादःप्रतापवान्।<br>
अङ्गेषुप्रथितोराजाभविष्यतिमहाबलः॥1.9.7॥<br>
तस्यव्यतिक्रमाद्राज्ञोभविष्यतिसुदारुणा।<br>
अनावृष्टिःसुघोरावैसर्वभूतभयावहा॥1.9.8॥<br>
अनावृष्ट्यांतुवृत्तायांराजादुःखसमन्वितः।<br>
ब्राह्मणान्श्रुतवृद्धांश्चसमानीयप्रवक्ष्यति॥1.9.9॥<br>
भवन्तःश्रुतधर्माणोलोकचारित्रवेदिनः।<br>
समादिशन्तुनियमंप्रायश्चित्तंयथाभवेत्॥1.9.10॥<br>
(इत्युक्तास्तेततोराज्ञासर्वेब्राह्मणसत्तमाः॥१-९-११)<br>
वक्ष्यन्तितेमहीपालंब्राह्मणावेदपारगाः।<br>
विभण्डकसुतंराजन्सर्वोपायैरिहानय॥1.9.11॥<br>
आनाय्यचमहीपालऋश्यशृङ्गंसुसत्कृतम्।<br>
प्रयच्छकन्यांशान्तांवैविधिनासुसमाहितः॥1.9.12॥<br>
तेषांतुवचनंश्रुत्वाराजाचिन्तांप्रपत्स्यते।<br>
केनोपायेनवैशक्यमिहानेतुंसवीर्यवान्॥1.9.13॥<br>
ततोराजाविनिश्चित्यसहमन्त्रिभिरात्मवान्।<br>
पुरोहितममात्यांश्चततःप्रेष्यतिसत्कृतान्॥1.9.14॥<br>
तेतुराज्ञोवचःश्रुत्वाव्यथिताविनताननाः।<br>
नगच्छेमऋषेर्भीताअनुनेष्यन्तितंनृपम्॥1.9.15॥<br>
वक्ष्यन्तिचिन्तयित्वातेतस्योपायांश्चतत्क्षमान्।<br>
आनेष्यामोवयंविप्रंनचदोषोभविष्यति॥1.9.16॥<br>
एवमङ्गाधिपेनैवगणिकाभिर्ऋषेःसुतः।<br>
आनीतोऽवर्षयद्देवःशान्ताचास्मैप्रदीयते॥1.9.17॥<br>
ऋश्यशृङ्गस्तुजामातापुत्रान्तवविधास्यति।<br>
सनत्कुमारकथितमेतावद्व्याहृतंमया॥1.9.18॥<br>
अथहृष्टोदशरथःसुमन्त्रंप्रत्यभाषत।<br>
यथर्श्यशृङ्गस्त्वानीतोविस्तरेणत्वयोच्यताम्॥1.9.19॥<script>ac.playbackRate=0.5</script>