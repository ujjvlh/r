<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-017-Ruksha_Vaanarothpaththi.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
पुत्रत्वंतुगतेविष्णौराज्ञस्तस्यमहात्मनः।<br>
उवाचदेवताःसर्वाःस्वयम्भूर्भगवानिदम्॥1.17.1॥<br>
सत्यसन्धस्यवीरस्यसर्वेषांनोहितैषिणः।<br>
विष्णोःसहायान्बलिनःसृजध्वंकामरूपिणः॥1.17.2॥<br>
मायाविदश्चशूरांश्चवायुवेगसमान्जवे।<br>
नयज्ञान्बुद्धिसम्पन्नान्विष्णुतुल्यपराक्रमान्॥1.17.3॥<br>
असंहार्यानुपायज्ञान्सिंहसंहननान्वितान्।<br>
सर्वास्त्रगुणसम्पन्नानमृतप्राशनानिव॥1.17.4॥<br>
अप्सरस्सुचमुख्यासुगन्धर्वीणांतनूषुच।<br>
सृजध्वंहरिरूपेणपुत्रांस्तुल्यपराक्रमान्॥1.17.5॥<br>
पूर्वमेवमयासृष्टोजाम्बवानृक्षपुङ्गवः।<br>
जृम्भमाणस्यसहसाममवक्त्रादजायत॥1.17.6॥<br>
<br>
तेतथोक्ताभगवतातत्प्रतिश्रुत्यशासनम्।<br>
जनयामासुरेवंतेपुत्रान्वानररूपिणः॥1.17.7॥<br>
ऋषयश्चमहात्मानःसिद्धविद्याधरोरगाः।<br>
चारणाश्चसुतान्वीरान्ससृजुर्वनचारिणः॥1.17.8॥<br>
<br>
वानरेन्द्रंमहेन्द्राभमिन्द्रोवालिनमूर्जितम्।<br>
सुग्रीवंजनयामासतपनस्तपतांवरः॥1.17.9॥<br>
बृहस्पतिस्त्वजनयत्तारंनाममहाहरिम्।<br>
सर्ववानरमुख्यानांबुद्धिमन्तमनुत्तमम्॥1.17.10॥<br>
धनदस्यसुतःश्रीमान्वानरोगन्धमादनः।<br>
विश्वकर्मात्वजनयन्नलनाममहाहरिम्॥1.17.11॥<br>
पावकस्यसुतःश्रीमान्नीलोऽग्निसदृशप्रभः।<br>
तेजसायशसावीर्यादत्यरिच्यतवानरान्॥1.17.12॥<br>
रूपद्रविणसम्पन्नावश्विनौरूपसम्मतौ।<br>
मैन्दंचद्विविदंचैवजनयामासतुःस्वयम्॥1.17.13॥<br>
वरुणोजनयामाससुषेणंनामवानरम्।<br>
शरभंजनयामासपर्जन्यस्तुमहाबलम्॥1.17.14॥<br>
मारुतस्यात्मजःश्रीमान्हनुमान्नामवानरः।<br>
वज्रसंहननोपेतोवैनतेयसमोजवे॥1.17.15॥<br>
(सर्ववानरमुख्येषुबुद्धिमान्बलवान्अपि।)<br>
<br>
तेसृष्टाबहुसाहस्रादशग्रीववधेगताः।<br>
अप्रमेयबलावीराविक्रान्ताःकामरूपिणः॥1.17.16॥<br>
मेरुमन्दरसङ्काशावपुष्मन्तोमहाबलाः।<br>
ऋक्षवानरगोपुच्छाःक्षिप्रमेवाभिजज्ञिरे॥1.17.17॥<br>
यस्यदेवस्ययद्रूपंवेषोयश्चपराक्रमः।<br>
अजायतसमस्तेनतस्यतस्यसुतःपृथक्॥1.17.18॥<br>
गोलाङ्गूलीषुचोत्पन्नाःकेचित्सम्मतविक्रमाः।<br>
ऋक्षीषुचतथाजातावानराःकिन्नरीषुच॥1.17.19॥<br>
देवामहर्षिगन्धर्वाःतार्क्ष्यायक्षायशस्विनः।<br>
नागाःकिम्पुरुषाश्चैवसिद्धविद्याधरोरगाः॥1.17.20॥<br>
बहवोजनयामासुर्हृष्टास्तत्रसहस्रशः।<br>
वानरान्सुमहाकायान्सर्वान्वैवनचारिणः॥1.17.21॥<br>
अप्सरस्सुचमुख्यासुतथाविद्याधरीषुच।<br>
नागकन्यासुचतथागन्धर्वीणांतनूषुच॥1.17.22॥<br>
कामरूपबलोपेतायथाकामंविचारिणः।<br>
सिंहशार्दूलसदृशादर्पेणचबलेनच॥1.17.23॥<br>
शिलाप्रहरणाःसर्वेसर्वेपादपयोधिनः।<br>
नखदंष्ट्रायुधाःसर्वेसर्वेसर्वास्त्रकोविदाः॥1.17.24॥<br>
विचालयेयुःशैलेन्द्रान्भेदयेयुःस्थिरान्द्रुमान्।<br>
क्षोभयेयुश्चवेगेनसमुद्रंसरितांपतिम्॥1.17.25॥<br>
दारयेयुःक्षितिंपद्भ्यामाप्लवेयुर्महार्णवम्।<br>
नभःस्थलंविशेयुश्चगृह्णीयुरपितोयदान्॥1.17.26॥<br>
गृह्णीयुरपिमातङ्गान्मत्तान्प्रव्रजतोवने।<br>
नर्दमानाश्चनादेनपातयेयुर्विहङ्गमान्॥1.17.27॥<br>
ईदृशानांप्रसूतानिहरीणांकामरूपिणाम्।<br>
शतंशतसहस्राणियूथपानांमहात्मनाम्॥1.17.28॥<br>
तेप्रधानेषुयूथेषुहरीणांहरियूथपाः।<br>
बभूवुर्यूथपश्रेष्ठावीरांश्चाजनयन्हरीन्॥1.17.29॥<br>
<br>
अन्येऋक्षवतःप्रस्थानुपतस्थुःसहस्रशः।<br>
अन्येनानाविधान्शैलान्काननानिचभेजिरे॥1.17.30॥<br>
(सूर्यपुत्रम्चसुग्रीवम्शक्रपुत्रम्चवालिनम्॥१-१७-३२)<br>
भ्रातरावुपतस्थुस्तेसर्वएवहरीश्वराः।<br>
नलंनीलंहनूमन्तमन्यांश्चहरियूथपान्॥1.17.31॥<br>
तेतार्क्ष्यबलसम्पन्नाःसर्वेयुद्धविशारदाः।<br>
विचरन्तोऽर्दयन्दर्पात्सिंहव्याघ्रमहोरगान्॥1.17.32॥<br>
तांश्चसर्वान्महाबाहुर्वालीविपुलविक्रमः।<br>
जुगोपभुजवीर्येणऋक्षगोपुच्छवानरान्॥1.17.33॥<br>
तैरियंपृथिवीशूरैःसपर्वतवनार्णवा।<br>
कीर्णाविविधसंस्थानैर्नानाव्यञ्जनलक्षणैः॥1.17.34॥<br>
तैर्मेघवृन्दाचलकूटकल्पैर्महाबलैर्वानरयूथपालैः।<br>
बभूवभूर्भीमशरीररूपैःसमावृतारामसहायहेतोः॥1.17.35॥</div></div><script>ac.playbackRate=0.5+parseInt(slider.value)/200</script></body>
</html>