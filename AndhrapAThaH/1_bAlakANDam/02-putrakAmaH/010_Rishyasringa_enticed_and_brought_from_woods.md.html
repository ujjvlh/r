<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-010-Rushya_Shrunga_Kathaa.mp3" type="audio/mpeg"></audio><br>
<br>
सुमन्त्रश्चोदितोराज्ञाप्रोवाचेदंवचस्तथा।<br>
यथर्श्यशृङ्गस्त्वानीतःशृणुमेमन्त्रिभिःसह॥1.10.1॥<br>
(तन्मेनिगदितंसर्वंशृणुमेमन्त्रिभिःसह॥१-१०-१)<br>
रोमपादमुवाचेदंसहामात्यपुरोहितः।<br>
उपायोनिरपायोऽयमस्माभिरभिचिन्तितः॥1.10.2॥<br>
ऋश्यशृङ्गोवनचरस्तपःस्वाध्यायनेरतः।<br>
अनभिज्ञःसनारीणांविषयाणांसुखस्यच॥1.10.3॥<br>
इन्द्रियार्थैरभिमतैर्नरचित्तप्रमाथिभिः।<br>
पुरमानाययिष्यामःक्षिप्रंचाध्यवसीयताम्॥1.10.4॥<br>
गणिकास्तत्रगच्छन्तुरूपवत्यःस्वलङ्कृताः।<br>
प्रलोभ्यविविधोपायैरानयिष्यन्तिसत्कृताः॥1.10.5॥<br>
<br>
(श्रुत्वातथेतिराजाचप्रत्युवाचपुरोहितम्।)<br>
पुरोहितोमन्त्रिणश्चतथाचक्रुश्चतेतदा।<br>
वारमुख्यास्तुतच्छ्रुत्वावनंप्रविविशुर्महत्॥1.10.6॥<br>
आश्रमस्याविदूरेऽस्मिन्यत्नंकुर्वन्तिदर्शने।<br>
ऋषिपुत्रस्यधीरस्यनित्यमाश्रमवासिनः॥1.10.7॥<br>
पितुःसनित्यसन्तुष्टोनातिचक्रामचाश्रमात्॥1.10.8॥<br>
नतेनजन्मप्रभृतिदृष्टपूर्वंतपस्विना।<br>
स्त्रीवापुमान्वायच्चान्यत्सर्वंनगरराष्ट्रजम्॥1.10.9॥<br>
<br>
ततःकदाचित्तंदेशमाजगामयदृच्छया।<br>
विभण्डकसुतस्तत्रताश्चापश्यद्वराङ्गनाः॥1.10.10॥<br>
ताश्चित्रवेषाःप्रमदागायन्त्योमधुरस्वरैः।<br>
ऋषिपुत्रमुपागम्यसर्वावचनमब्रुवन्॥1.10.11॥<br>
कस्त्वंकिंवर्तसेब्रह्मन्ज्ञातुमिच्छामहेवयम्।<br>
एकस्त्वंविजनेघोरेवनेचरसिशंसनः॥1.10.12॥<br>
अदृष्टरूपास्तास्तेनकाम्यरूपावनेस्त्रियः।<br>
हार्दात्तस्यमतिर्जाताह्याख्यातुंपितरंस्वकम्॥1.10.13॥<br>
पिताविभण्डकोऽस्माकंतस्याहंसुतऔरसः।<br>
ऋश्यशृङ्गइतिख्यातंनामकर्मचमेभुवि॥1.10.14॥<br>
इहाश्रमपदोऽस्माकंसमीपेशुभदर्शनाः।<br>
करिष्येवोऽत्रपूजांवैसर्वेषांविधिपूर्वकम्॥1.10.15॥<br>
ऋषिपुत्रवचःश्रुत्वासर्वासांमतिरासवै।<br>
तदाश्रमपदंद्रष्टुंजग्मुःसर्वाश्चतेनताः॥1.10.16॥<br>
आगतानांततःपूजामृषिपुत्रश्चकारह।<br>
इदमर्घ्यमिदंपाद्यमिदंमूलमिदंफलम्॥1.10.17॥<br>
प्रतिगृह्यतुतांपूजांसर्वाएवसमुत्सुकाः।<br>
ऋषेर्भीतास्तुशीघ्रंतागमनायमतिंदधुः॥1.10.18॥<br>
अस्माकमपिमुख्यानिफलानीमानिवैद्विज।<br>
गृहाणप्रतिभद्रंतेभक्षयस्वचमाचिरम्॥1.10.19॥<br>
ततस्तास्तंसमालिङ्ग्यसर्वाहर्षसमन्विताः।<br>
मोदकान्प्रददुस्तस्मैभक्षांश्चविविधान्शुभान्॥1.10.20॥<br>
तानिचास्वाद्यतेजस्वीफलानीतिस्ममन्यते।<br>
अनास्वादितपूर्वाणिवनेनित्यनिवासिनाम्॥1.10.21॥<br>
आपृच्छ्यतुतदाविप्रंव्रतचर्यांनिवेद्यच।<br>
गच्छन्तिस्मापदेशात्ताःभीतास्तस्यपितुःस्त्रियः॥1.10.22॥<br>
गतासुतासुसर्वासुकाश्यपस्यात्मजोद्विजः।<br>
अस्वस्थहृदयश्चासीद्दुःखंस्मपरिवर्तते॥1.10.23॥<br>
ततोऽपरेद्युस्तंदेशमाजगामसवीर्यवान्।<br>
(विभाण्डकसुतःश्रीमान्मनसाचिन्तयन्मुहुः॥१-१०-२४)<br>
मनोज्ञायत्रतादृष्टावारमुख्याःस्वलङ्कृताः॥1.10.24॥<br>
दृष्टैवचतदाविप्रमायान्तंहृष्टमानसाः।<br>
उपसृत्यततःसर्वास्तास्तमूचुरिदंवचः॥1.10.25॥<br>
एह्याश्रमपदंसौम्यह्यस्माकमितिचाब्रुवन्।<br>
(चित्राण्यत्रबहूनिस्युर्मूलानिचफलनिच।)<br>
तत्राप्येषविधिःश्रीमान्विशेषेणभविष्यति॥1.10.26॥<br>
<br>
श्रुत्वातुवचनंतासांसर्वासांहृदयङ्गमम्।<br>
गमनायमतिंचक्रेतंचनिन्युस्तदास्त्रियः॥1.10.27॥<br>
तत्रचानीयमानेतुविप्रेतस्मिन्महात्मनि।<br>
ववर्षसहसादेवोजगत्प्रह्लादयंस्तदा॥1.10.28॥<br>
हर्षेणैवागतंविप्रंविषयंस्वंनराधिपः।<br>
प्रत्युद्गम्यमुनिंप्रह्वःशिरसाचमहींगतः॥1.10.29॥<br>
अर्घ्यंचप्रददौतस्मैन्यायतःसुसमाहितः।<br>
वव्रेप्रसादंविप्रेन्द्रान्माविप्रंमन्युराविशत्॥1.10.30॥<br>
अन्तःपुरंप्रविश्यास्मैकन्यांदत्त्वायथाविधि।<br>
शान्तांशान्तेनमनसाराजाहर्षमवापसः॥1.10.31॥<br>
एवंसन्यवसत्तत्रसर्वकामैःसुपूजितः॥1.10.32॥<br>
(ऋष्यशृङ्गोमहातेजाःशान्तयासहभार्यया॥१-१०-३३)<script>ac.playbackRate=0.5</script>