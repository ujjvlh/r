<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-016-Payasa_Pradhaanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
ततोनारायणोविष्णुर्नियुक्तःसुरसत्तमैः।<br>
जानन्नपिसुरानेवंश्लक्ष्णंवचनमबव्रीत्॥1.16.1॥<br>
उपायःकोवधेतस्यराक्षसाधिपतेस्सुराः।<br>
यमहंतंसमास्थायनिहन्यामृषिकण्टकम्॥1.16.2॥<br>
<br>
एवमुक्ताःसुराःसर्वेप्रत्यूचुर्विष्णुमव्ययम्।<br>
मानुषींतनुमास्थायरावणंजहिसंयुगे॥1.16.3॥<br>
सहितेपेतपस्तीव्रंदीर्घकालमरिन्दम।<br>
येनतुष्टोऽभवद्ब्रह्मालोककृल्लोकपूर्वजः॥1.16.4॥<br>
सन्तुष्टःप्रददौतस्मैराक्षसायवरंप्रभुः।<br>
नानाविधेभ्योभूतेभ्योभयंनान्यत्रमानुषात्॥1.16.5॥<br>
अवज्ञाताःपुरातेनवरदानेहिमानवाः॥1.16.6॥<br>
एवंपितामहात्तस्माद्वरंप्राप्यसदर्पितः।<br>
उत्सादयतिलोकाँस्त्रीन्स्त्रियश्चाप्यवकर्षति॥1.16.7॥<br>
इत्येतद्वचनंश्रुत्वासुराणांविष्णुरात्मवान्।<br>
पितरंरोचयामासतदादशरथंनृपम्॥1.16.8॥<br>
सचाप्यपुत्रोनृपतिस्तस्मिन्कालेमहाद्युतिः।<br>
अयजत्पुत्रियामिष्टिंपुत्रेप्सुररिसूदनः॥1.16.9॥<br>
सकृत्वानिश्चयंविष्णुरामन्त्र्यचपितामहम्।<br>
अन्तर्धानंगतोदेवैःपूज्यमानोमहर्षिभिः॥1.16.10॥<br>
ततोवैयजमानस्यपावकादतुलप्रभम्।<br>
प्रादुर्भूतंमहद्भूतंमहावीर्यंमहाबलम्॥1.16.11॥<br>
कृष्णरक्ताम्बरधरंरक्ताक्षंदुन्दुभिस्वनम्।<br>
स्निग्धहर्यक्षतनुजश्मश्रुप्रवरमूर्द्धजम्॥1.16.12॥<br>
शुभलक्षणसम्पन्नंदिव्याभरणभूषितम्।<br>
शैलशृङ्गसमुत्सेधंदृप्तशार्दूलविक्रमम्॥1.16.13॥<br>
दिवाकरसमाकारंदीप्तानलशिखोपमम्।<br>
तप्तजाम्बूनदमयींराजतान्तपरिच्छदाम्॥1.16.14॥<br>
दिव्यपायससम्पूर्णांपात्रींपत्नीमिवप्रियाम्।<br>
प्रगृह्यविपुलांदोर्भ्यांस्वयंमायामयीमिव॥1.16.15॥<br>
समवेक्ष्याब्रवीद्वाक्यमिदंदशरथंनृपम्।<br>
प्राजापत्यंनरंविद्धिमामिहाभ्यागतंनृप॥1.16.16॥<br>
ततःपरंतदाराजाप्रत्युवाचकृताञ्जलिः।<br>
भगवन्स्वागतंतेऽस्तुकिमहंकरवाणिते॥1.16.17॥<br>
अथोपुनरिदंवाक्यंप्राजापत्योनरोऽब्रवीत्।<br>
राजन्नर्चयतादेवानद्यप्राप्तमिदंत्वया॥1.16.18॥<br>
इदंतुनरशार्दूलपायसंदेवनिर्मितम्।<br>
प्रजाकरंगृहाणत्वंधन्यमारोग्यवर्द्धनम्॥1.16.19॥<br>
भार्याणामनुरूपाणामश्नीतेतिप्रयच्छवै।<br>
तासुत्वंलप्स्यसेपुत्रान्यदर्थंयजसेनृप॥1.16.20॥<br>
तथेतिनृपतिःप्रीतःशिरसाप्रतिगृह्यताम्।<br>
पात्रींदेवान्नसम्पूर्णांदेवदत्तांहिरण्मयीम्॥1.16.21॥<br>
अभिवाद्यचतद्भूतमद्भुतंप्रियदर्शनम्।<br>
मुदापरमयायुक्तश्चकाराभिप्रदक्षिणम्॥1.16.22॥<br>
ततोदशरथःप्राप्यपायसंदेवनिर्मितम्।<br>
बभूवपरमप्रीतःप्राप्यवित्तमिवाधनः॥1.16.23॥<br>
ततस्तदद्भुतप्रख्यंभूतंपरमभास्वरम्।<br>
संवर्तयित्वातत्कर्मतत्रैवान्तरधीयत॥1.16.24॥<br>
हर्षरश्मिभिरुद्योतंतस्यान्तःपुरमाबभौ।<br>
शारदस्याभिरामस्यचन्द्रस्येवनभोंऽशुमिः॥1.16.25॥<br>
सोऽन्तःपुरंप्रविश्यैवकौसल्यामिदमब्रवीत्।<br>
पायसंप्रतिगृह्णीष्वपुत्रीयंत्विदमात्मनः॥1.16.26॥<br>
अर्द्धादर्द्धंददौचापिसुमित्रायैनराधिपः।<br>
कैकेय्यैचावशिष्टार्द्धंददौपुत्रार्थकारणात्॥1.16.27॥<br>
प्रददौचावशिष्टार्द्धंपायसस्यामृतोपमम्।<br>
अनुचिन्त्यसुमित्रायैपुनरेवमहीपतिः॥1.16.28॥<br>
एवंतासांददौराजाभार्याणांपायसंपृथक्॥1.16.29॥<br>
तास्त्वेतत्पायसंप्राप्यनरेन्द्रस्योत्तमाःस्त्रियः।<br>
सम्मानंमेनिरेसर्वाःप्रहर्षोदितचेतसः॥1.16.30॥<br>
ततस्तुताःप्राश्यतदुत्तमस्त्रियोमहीपतेरुत्तमपायसंपृथक्।<br>
हुताशनादित्यसमानतेजसोऽचिरेणगर्भान्प्रतिपेदिरेतदा॥1.16.31॥<br>
ततस्तुराजाप्रतिवीक्ष्यताःस्त्रियःप्ररूढगर्भाःप्रतिलब्धमानसः।<br>
बभूवहृष्टस्त्रिदिवेयथाहरिस्सुरेन्द्रसिद्धर्षिगणाभिपूजितः॥1.16.32॥</div></div><script>ac.playbackRate=0.5</script></body>
</html>