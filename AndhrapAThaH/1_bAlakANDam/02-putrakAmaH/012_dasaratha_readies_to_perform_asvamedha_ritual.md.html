<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-012-Ashva_Medhaarambhaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
ततःकालेबहुतिथेकस्मिंश्चित्सुमनोहरे।<br>
वसन्तेसमनुप्राप्तेराज्ञोयष्टुंमनोऽभवत्॥1.12.1॥<br>
ततःप्रसाद्यशिरसातंविप्रंदेववर्णिनम्।<br>
यज्ञायवरयामाससन्तानार्थंकुलस्यवै॥1.12.2॥<br>
तथेतिचसराजानमुवाचचसुसत्कृतः।<br>
सम्भाराःसम्भ्रियन्तांतेतुरगश्चविमुच्यताम्॥1.12.3॥<br>
(सरव्याश्चोत्तरेतीरेयज्ञभूमिर्विधीयताम्।)<br>
<br>
ततोराजाब्रवीद्वाक्यंसुमन्त्रंमन्त्रिसत्तमम्।<br>
सुमन्त्रावाहयक्षिप्रमृत्विजोब्रह्मवादिनः॥1.12.4॥<br>
सुयज्ञंवामदेवंचजाबालिमथकाश्यपम्।<br>
पुरोहितंवसिष्ठंचयेचाप्यन्येद्विजातयः॥1.12.5॥<br>
<br>
ततःसुमन्त्रस्त्वरितंगत्वात्वरितविक्रमः।<br>
समानयत्सतान्सर्वान्समर्थान्वेदपारगान्॥1.12.6॥<br>
तान्पूजयित्वाधर्मात्माराजादशरथस्तदा।<br>
धर्मार्थसहितंयुक्तंश्लक्ष्णंवचनमब्रवीत्॥1.12.7॥<br>
ममलालप्यमानस्यपुत्रार्थंनास्तिवैसुखम्।<br>
तदर्थंहयमेधेनयक्ष्यामीतिमतिर्मम॥1.12.8॥<br>
तदहंयष्टुमिच्छामिशास्त्रदृष्टेनकर्मणा।<br>
ऋषिपुत्रप्रभावेनकामान्प्राप्स्यामिचाप्यहम्॥1.12.9॥<br>
<br>
ततःसाध्वितितद्वाक्यंब्राह्मणाःप्रत्यपूजयन्।<br>
वसिष्ठप्रमुखाःसर्वेपार्थिवस्यमुखाच्च्युतम्॥1.12.10॥<br>
ऋश्यशृङ्गपुरोगाश्चप्रत्यूचुर्नृपतिंतदा।<br>
सम्भाराःसम्भ्रियन्तांतेतुरगश्चविमुच्यताम्॥1.12.11॥<br>
(सरय्वाश्चोत्तरेतीरेयज्ञभूमिर्विधीयताम्॥१-१२-१२)<br>
सर्वथाप्राप्स्यसेपुत्रांश्चतुरोऽमितविक्रमान्।<br>
यस्यतेधार्मिकीबुद्धिरियंपुत्रार्थमागता॥1.12.12॥<br>
<br>
ततःप्रीतोऽभवद्राजाश्रुत्वातुद्विजभाषितम्।<br>
अमात्यांश्चाब्रवीद्राजाहर्षेणेदंशुभाक्षरम्॥1.12.13॥<br>
गुरूणांवचनाच्छीघ्रंसम्भाराःसम्भ्रियन्तुमे।<br>
समर्थाधिष्ठितश्चाश्वस्सोपाध्यायोविमुच्यताम्॥1.12.14॥<br>
सरय्वाश्चोत्तरेतीरेयज्ञभूमिर्विधीयताम्।<br>
शान्तयश्चाभिवर्द्धन्तांयथाकल्पंयथाविधि॥1.12.15॥<br>
शक्यःकर्तुमयंयज्ञःसर्वेणापिमहीक्षिता।<br>
नापराधोभवेत्कष्टोयद्यस्मिन्क्रतुसत्तमे॥1.12.16॥<br>
छिद्रंहिमृगयन्तेऽत्रविद्वांसोब्रह्मराक्षसाः।<br>
विघ्नितस्यहियज्ञस्यसद्यःकर्ताविनश्यति॥1.12.17॥<br>
तद्यथाविधिपूर्वंमेक्रतुरेषसमाप्यते।<br>
तथाविधानंक्रियतांसमर्थाःकरणेष्विह॥1.12.18॥<br>
[तथेतिचततःसर्वेमन्त्रिणःप्रत्यपूजयन्।<br>
पार्थिवेन्द्रस्यतद्वाक्यंयथाज्ञप्तमकुर्वत॥1.12.19॥]<br>
<br>
ततोद्विजास्तेधर्मज्ञमस्तुवन्पार्थिवर्षभम्।<br>
अनुज्ञातास्ततःसर्वेपुनर्जग्मुर्यथागतम्॥1.12.20॥<br>
गतेष्वथद्विजाग्र्येषुमन्त्रिणस्तान्नराधिपः।<br>
विसर्ज्जयित्वास्वंवेश्मप्रविवेशमहाद्युतिः॥1.12.21॥</div></div><script>ac.playbackRate=0.5</script></body>
</html>