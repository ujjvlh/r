<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-011-Rushya_Shrungaagamanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
भूयएवचराजेन्द्रशृणुमेवचनंहितम्।<br>
यथासदेवप्रवरःकथायामेवमब्रवीत्॥1.11.1॥<br>
इक्ष्वाकूणांकुलेजातोभविष्यतिसुधार्मिकः।<br>
राजादशरथोनामश्रीमान्सत्यप्रतिश्रवः॥1.11.2॥<br>
अङ्गराजेनसख्यंचतस्यराज्ञोभविष्यति।<br>
कन्याचास्यमहाभागाशान्तानामभविष्यति॥1.11.3॥<br>
पुत्रस्त्वङ्गस्यराज्ञस्तुरोमपादइतिश्रुतः।<br>
अङ्गराजंदशरथोगमिष्यतिमहायशाः॥1.11.4॥<br>
अनपत्योऽस्मिधर्मात्मन्शान्ताभर्ताममक्रतुम्।<br>
आहरेतत्वयाज्ञप्तःसन्तानार्थंकुलस्यच॥1.11.5॥<br>
श्रुत्वाराज्ञोऽथतद्वाक्यंमनसासविचिन्त्यच।<br>
प्रदास्यतेपुत्रवन्तंशान्ताभर्तारमात्मवान्॥1.11.6॥<br>
प्रतिगृह्यचतविप्रंसराजाविगतज्वरः।<br>
आहरिष्यतितंयज्ञंप्रहृष्टेनान्तरात्मना॥1.11.7॥<br>
तंचराजादशरथोयष्टुकामःकृताञ्जलिः।<br>
ऋश्यशृङ्गंद्विजश्रेष्ठंवरयिष्यतिधर्मवित्॥1.11.8॥<br>
यज्ञार्थंप्रसवार्थंचस्वर्गार्थंचजनेश्वरः।<br>
लभतेचसतंकामंविप्रमुख्याद्विशाम्पतिः॥1.11.9॥<br>
पुत्राश्चास्यभविष्यन्तिचत्वारोऽमितविक्रमाः।<br>
वंशप्रतिष्ठानकराःसर्वलोकेषुविश्रुताः॥1.11.10॥<br>
<br>
एवंसदेवप्रवरःपूर्वंकथितवान्कथाम्।<br>
सनत्कुमारोभगवान्पुरादेवयुगेप्रभुः॥1.11.11॥<br>
सत्वंपुरुषशार्दूलतमानयसुसत्कृतम्।<br>
स्वयमेवचराजेन्द्रगत्वासबलवाहनः॥1.11.12॥<br>
<br>
(सुमन्त्रस्यवचःश्रुत्वाहृष्टोदशरथोऽभवत्।<br>
अनुमान्यवसिष्ठंचसूतवाक्यंनिशम्यच॥१-११-१३)<br>
[वसिष्ठेनाभ्यनुज्ञातोराजासम्पूर्णमानसः।]<br>
सान्तःपुरःसहामात्यःप्रययौयत्रसद्विजः॥1.11.13॥<br>
वनानिसरितश्चैवव्यतिक्रम्यशनैःशनैः।<br>
अभिचक्रामतंदेशंयत्रवैमुनिपुङ्गवः॥1.11.14॥<br>
<br>
आसाद्यतंद्विजश्रेष्ठंरोमपादसमीपगम्।<br>
ऋषिपुत्रंददर्शादौदीप्यमानमिवानलम्॥1.11.15॥<br>
ततोराजायथान्यायंपूजांचक्रेविशेषतः।<br>
सखित्वात्तस्यवैराज्ञःप्रहृष्टेनान्तरात्मना॥1.11.16॥<br>
रोमपादेनचाख्यातमृषिपुत्रायधीमते।<br>
सख्यंसम्बन्धकंचैवतदातंप्रत्यपूजयत्॥1.11.17॥<br>
<br>
एवंसुसत्कृतस्तेनसहोषित्वानरर्षभः।<br>
सप्ताष्टदिवसान्राजाराजानमिदमब्रवीत्॥1.11.18॥<br>
शान्तातवसुताराजन्सहभर्त्राविशाम्पते।<br>
मदीयंनगरंयातुकार्यंहिमहदुद्यतम्॥1.11.19॥<br>
तथेतिराजासंश्रुत्यगमनंतस्यधीमतः।<br>
उवाचवचनंविप्रंगच्छत्वंसहभार्यया॥1.11.20॥<br>
ऋषिपुत्रःप्रतिश्रुत्यतथेत्याहनृपंतदा।<br>
सनृपेणाभ्यनुज्ञातःप्रययौसहभार्यया॥1.11.21॥<br>
तावन्योन्याञ्जलिंकृत्वास्नेहात्संश्लिष्यचोरसा।<br>
ननन्दतुर्दशरथोरोमपादश्चवीर्यवान्॥1.11.22॥<br>
<br>
ततःसुहृदमापृच्छ्यप्रस्थितोरघुनन्दनः।<br>
पौरेभ्यःप्रेषयामासदूतान्वैशीघ्रगामिनः॥1.11.23॥<br>
क्रियतांनगरंसर्वंक्षिप्रमेवस्वलङ्कृतम्।<br>
धूपितंसिक्तसम्मृष्टंपताकाभिरलङ्कृतम्॥1.11.24॥<br>
<br>
ततःप्रहृष्टाःपौरास्तेश्रुत्वाराजानमागतम्।<br>
तथाप्रचक्रुस्तत्सर्वंराज्ञायत्प्रेषितंतदा॥1.11.25॥<br>
ततःस्वलङ्कृतंराजानगरंप्रविवेशह।<br>
शङ्खदुन्दुभिर्निर्घोषैःपुरस्कृत्यद्विजर्षभम्॥1.11.26॥<br>
ततःप्रमुदिताःसर्वेदृष्ट्वातंनागराद्विजम्।<br>
प्रवेश्यमानंसत्कृत्यनरेन्द्रेणेन्द्रकर्मणा॥1.11.27॥<br>
(यथादिविसुरेन्द्रेणसहस्राक्षेणकाश्यपम्॥१-११-२८)<br>
अन्तःपुरंप्रवेश्यैनंपूजांकृत्वाविधानतः।<br>
कृतकृत्यंतदात्मानंमेनेतस्योपवाहनात्॥1.11.28॥<br>
अन्तःपुरस्त्रियःसर्वाःशान्तांदृष्ट्वातथागताम्।<br>
सहभर्त्राविशालाक्षींप्रीत्यानन्दमुपागमन्॥1.11.29॥<br>
पूज्यमानाचताभिःसाराज्ञाचैवविशेषतः।<br>
उवासतत्रसुखिताकञ्चित्कालंसहर्त्विजा॥1.11.30॥</div></div><script>ac.playbackRate=0.5+parseInt(slider.value)/200</script></body>
</html>