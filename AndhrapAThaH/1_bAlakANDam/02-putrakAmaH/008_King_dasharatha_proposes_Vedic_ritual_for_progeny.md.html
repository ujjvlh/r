<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-008-Ashvamedha_Sannahaaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
तस्यत्वेवम्प्रभावस्यधर्मज्ञस्यमहात्मनः।<br>
सुतार्थंतप्यमानस्यनासीद्वंशकरःसुतः॥1.8.1॥<br>
चिन्तयानस्यतस्यैवंबुद्धिरासीन्महात्मनः।<br>
सुतार्थीवाजिमेधेनकिमर्थंनयजाम्यहम्॥1.8.2॥<br>
सनिश्चितांमतिंकृत्वायष्टव्यमितिबुद्धिमान्।<br>
मन्त्रिभिस्सहधर्मात्मासर्वैरेवकृतात्मभिः॥1.8.3॥<br>
<br>
ततोऽब्रवीदिदंराजासुमन्त्रंमन्त्रिसत्तमम्।<br>
शीघ्रमानयमेसर्वान्गुरूंस्तान्सपुरोहितान्॥1.8.4॥<br>
<br>
ततःसुमन्त्रस्त्वरितंगत्वात्वरितविक्रमः।<br>
समानयत्सतान्सर्वान्समस्तान्वेदपारगान्॥1.8.5॥<br>
सुयज्ञंवामदेवंचजाबालिमथकाश्यपम्।<br>
पुरोहितंवसिष्ठंचयेचान्येद्विजसत्तमाः॥1.8.6॥<br>
तान्पूजयित्वाधर्मात्माराजादशरथस्तदा।<br>
इदंधर्मार्थसहितंवाक्यंश्लक्ष्णमथाब्रवीत्॥1.8.7॥<br>
ममलालप्यमानस्यपुत्रार्थंनास्तिवैसुखम्।<br>
तदर्थंहयमेधेनयक्ष्यामीतिमतिर्मम॥1.8.8॥<br>
तदहंयष्टुमिच्छामिशास्त्रदृष्टेनकर्मणा।<br>
कथंप्राप्स्याम्यहंकामंबुद्धिरत्रविचार्यताम्॥1.8.9॥<br>
<br>
(ततःसाध्वितितद्वाक्यंब्राह्मणाःप्रत्यपूजयन्।)<br>
वसिष्ठप्रमुखाःसर्वेपार्थिवस्यमुखाच्च्युतम्।<br>
ऊचुश्चपरमप्रीताःसर्वेदशरथंवचः॥1.8.10॥<br>
सम्भाराःसम्भ्रियन्तांतेतुरङ्गश्चविमुच्यताम्॥1.8.11॥<br>
(सरय्वाश्चोत्तरेतीरेयज्ञभूमिर्विधीयताम्।)<br>
सर्वथाप्राप्स्यसेपुत्रानभिप्रेतांश्चपार्थिव।<br>
यस्यतेधार्मिकीबुद्धिरियंपुत्रार्थमागता॥1.8.12॥<br>
ततःप्रीतोऽभवद्राजाश्रुत्वैतद्द्विजभाषितम्।<br>
अमात्यांश्चाब्रवीद्राजाहर्षपर्याकुलेक्षणः॥1.8.13॥<br>
सम्भाराःसम्भ्रियन्तांमेगुरूणांवचनादिह।<br>
समर्थाधिष्ठितश्चाश्वस्सोपाध्यायोविमुच्यताम्॥1.8.14॥<br>
सरय्वाश्चोत्तरेतीरेयज्ञभूमिर्विधीयताम्।<br>
शान्तयश्चाभिवर्धन्तांयथाकल्पंयथाविधि॥1.8.15॥<br>
शक्यःप्राप्तुमयंयज्ञःसर्वेणापिमहीक्षिता।<br>
नापराधोभवेत्कष्टोयद्यस्मिन्क्रतुसत्तमे॥1.8.16॥<br>
छिद्रंहिमृगयन्तेऽत्रविद्वांसोब्रह्मराक्षसाः।<br>
निहतस्यचयज्ञस्यसद्यःकर्ताविनश्यति॥1.8.17॥<br>
तद्यथाविधिपूर्वंमेक्रतुरेषसमाप्यते।<br>
तथाविधानंक्रियतांसमर्थाःकरणेष्विह॥1.8.18॥<br>
तथेतिचाब्रुवन्सर्वेमन्त्रिणःप्रत्यपूजयन्।<br>
पार्थिवेन्द्रस्यतद्वाक्यंयथाज्ञप्तंनिशम्यते॥1.8.19॥<br>
तथाद्विजास्तेधर्मज्ञावर्द्धयन्तोनृपोत्तमम्।<br>
अनुज्ञातास्ततःसर्वेपुनर्जग्मुर्यथागतम्॥1.8.20॥<br>
विसर्जयित्वातान्विप्रान्सचिवानिदमब्रवीत्।<br>
ऋत्विग्भिरुपदिष्टोऽयंयथावत्क्रतुराप्यताम्॥1.8.21॥<br>
इत्युक्त्वानृपशार्दूलःसचिवान्समुपस्थितान्।<br>
विसर्जयित्वास्वंवेश्मप्रविवेशमहाद्युतिः॥1.8.22॥<br>
ततःसगत्वाताःपत्नीर्नरेन्द्रोहृदयप्रियाः।<br>
उवाचदीक्षांविशतयक्ष्येऽहंसुतकारणात्॥1.8.23॥<br>
तासांतेनातिकान्तेनवचनेनसुवर्चसाम्।<br>
मुखपद्मान्यशोभन्तपद्मानीवहिमात्यये॥1.8.24॥</div></div><script>ac.playbackRate=0.5</script></body>
</html>