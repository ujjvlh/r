<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-014-Ashva_Medhayajanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
<br>
अथसंवत्सरेपूर्णेतस्मिन्प्राप्तेतुरङ्गमे।<br>
सरय्वाश्चोत्तरेतीरेराज्ञोयज्ञोऽभ्यवर्तत॥1.14.1॥<br>
ऋश्यशृङगंपुरस्कृत्यकर्मचक्रुर्द्विजर्षभाः।<br>
अश्वमेधेमहायज्ञेराज्ञोऽस्यसुमहात्मनः॥1.14.2॥<br>
कर्मकुर्वन्तिविधिवद्याजकावेदपारगाः।<br>
यथाविधियथान्यायंपरिक्रामन्तिशास्त्रतः॥1.14.3॥<br>
प्रवर्ग्यंशास्त्रतःकृत्वातथैवोपसदंद्विजाः।<br>
चक्रुश्चविधिवत्सर्वमधिकंकर्मशास्त्रतः॥1.14.4॥<br>
अभिपूज्यततोहृष्टाःसर्वेचक्रुर्यथाविधि।<br>
प्रातःसवनपूर्वाणिकर्माणिमुनिपुङ्गवाः॥1.14.5॥<br>
ऐन्द्रश्चविधिवद्दत्तोराजाचाभिष्टुतोऽनघः।<br>
माध्यन्दिनंचसवनंप्रावर्ततयथाक्रमम्॥1.14.6॥<br>
तृतीयसवनंचैवराज्ञोऽस्यसुमहात्मनः।<br>
चक्रुस्तेशास्त्रतोदृष्ट्वातथाब्राह्मणपुङ्गवाः॥1.14.7॥<br>
(आहृयांश्चक्रिरेतत्रशक्रादीन्विबुधोत्तमान्।<br>
ऋष्यश्रङ्गादौमन्त्रैःशिक्षाक्षरसमन्वितौ॥१-१४-८<br>
गगीतिभिर्मधुरैःस्निग्धैर्मन्त्राहानैर्यथार्हतः।<br>
होतारोददुरावाह्यहविर्भागान्दिवौकसाम्॥१-१४-९)<br>
<br>
नचाहुतमभूत्तत्रस्खलितंवापिकिञ्चन।<br>
दृश्यतेब्रह्मवत्सर्वंक्षेमयुक्तंहिचक्रिरे॥1.14.8॥<br>
नतेष्वहस्सुश्रान्तोवाक्षुधितोवापिदृश्यते।<br>
नाविद्वान्ब्राह्मणस्तत्रनाशतानुचरस्तथा॥1.14.9॥<br>
ब्राह्मणाभुञ्जतेनित्यंनाथवन्तश्चभुञ्जते।<br>
तापसाभुञ्जतेचापिश्रमणाभुञ्जतेतथा॥1.14.10॥<br>
वृद्धाश्चव्याधिताश्चैवस्त्रियोबालास्तथैवच।<br>
अनिशंभुञ्जमानानांनतृप्तिरुपलभ्यते॥1.14.11॥<br>
दीयतांदीयतामन्नंवासांसिविविधानिच।<br>
इतिसञ्चोदितास्तत्रतथाचक्रुरनेकशः॥1.14.12॥<br>
अन्नकूटाश्चबहवोदृश्यन्तेपर्वतोपमाः।<br>
दिवसेदिवसेतत्रसिद्धस्यविधिवत्तदा॥1.14.13॥<br>
नानादेशादनुप्राप्ताःपुरुषाःस्त्रीगणास्तथा।<br>
अन्नपानैःसुविहितास्तस्मिन्यज्ञेमहात्मनः॥1.14.14॥<br>
अन्नंहिविधिवत्स्वादुप्रशंसन्तिद्विजर्षभाः।<br>
अहोतृप्ताःस्मभद्रंतइतिशुश्रावराघवः॥1.14.15॥<br>
स्वलङ्कृताश्चपुरुषाब्राह्मणान्पर्यवेषयन्।<br>
उपासतेचतानन्येसुमृष्टमणिकुण्डलाः॥1.14.16॥<br>
कर्मान्तरेतदाविप्राहेतुवादान्बहूनपि।<br>
प्राहुःस्मवाग्ग्मिनोधीराःपरस्परजिगीषया॥1.14.17॥<br>
दिवसेदिवसेतत्रसंस्तरेकुशलाद्विजाः।<br>
सर्वकर्माणिचक्रुस्तेयथाशास्त्रंप्रचोदिताः॥1.14.18॥<br>
नाषडङ्गविदत्रासीन्नाव्रतोनाबहुश्रुतः।<br>
सदस्यास्तस्यवैराज्ञोनावादकुशलाद्विजाः॥1.14.19॥<br>
प्राप्तेयूपोच्छ्रयेतस्मिन्षड्बैल्वाःखादिरास्तथा।<br>
तावन्तोबिल्वसहिताःपर्णिनश्चतथाऽपरे॥1.14.20॥<br>
श्लेष्मातकमयस्त्वेकोदेवदारुमयस्तथा।<br>
द्वावेवतत्रविहितौबाहुव्यस्तपरिग्रहौ॥1.14.21॥<br>
कारिताःसर्वएवैतेशास्त्रज्ञैर्यज्ञकोविदैः।<br>
शोभार्थंतस्ययज्ञस्यकाञ्चनालङ्कृताभवन्॥1.14.22॥<br>
एकविंशतियूपास्तेएकविंशत्यरत्नयः।<br>
वासोभिरेकविंशद्भिरेकैकंसमलङ्कृताः॥1.14.23॥<br>
विन्यस्ताविधिवत्सर्वेशिल्पिभिःसुकृतादृढाः।<br>
अष्टाश्रयःसर्वएवश्लक्ष्णरूपसमन्विताः॥1.14.24॥<br>
आच्छादितास्तेवासोभिःपुष्पैर्गन्धैश्चपूजिताः।<br>
सप्तर्षयोदीप्तिमन्तोविराजन्तेयथादिवि॥1.14.25॥<br>
इष्टकाश्चयथान्यायंकारिताश्चप्रमाणतः।<br>
चितोऽग्निर्ब्राह्मणैस्तत्रकुशलैःशुल्बकर्मणि॥1.14.26॥<br>
सचित्योराजसिंहस्यसञ्चितःकुशलैर्द्विजैः।<br>
गरुडोरुक्मपक्षोवैत्रिगुणोऽष्टादशात्मकः॥1.14.27॥<br>
नियुक्तास्तत्रपशवस्तत्तदुद्दिश्यदैवतम्।<br>
उरगाःपक्षिणश्चैवयथाशास्त्रंप्रचोदिताः॥1.14.28॥<br>
शामित्रेतुहयस्तत्रतथाजलचराश्चये।<br>
ऋत्विग्भिःसर्वमेवैतन्नियुक्तंशास्त्रतस्तदा॥1.14.29॥<br>
पशूनांत्रिशतंतत्रयूपेषुनियतंतदा।<br>
अश्वरत्नोत्तमंतत्रराज्ञोदशरथस्यच॥1.14.30॥<br>
कौसल्यातंहयंतत्रपरिचर्यसमन्ततः।<br>
कृपाणैर्विशशासैनंत्रिभिःपरमयामुदा॥1.14.31॥<br>
पतत्रिणातदासार्द्धंसुस्थितेनचचेतसा।<br>
अवसद्रजनीमेकांकौसल्याधर्मकाम्यया॥1.14.32॥<br>
होताध्वर्युस्तथोद्गाताहस्तेनसमयोजयन्।<br>
महिष्यापरिवृत्त्याचवावातामपरांतथा॥1.14.33॥<br>
पतत्रिणस्तस्यवपामुद्धृत्यनियतेन्द्रियः।<br>
ऋत्विक्परमसम्पन्नःश्रपयामासशास्त्रतः॥1.14.34॥<br>
धूमगन्धंवपायास्तुजिघ्रतिस्मनराधिपः।<br>
यथाकालंयथान्यायंनिर्णुदन्पापमात्मनः॥1.14.35॥<br>
हयस्ययानिचाङ्गानितानिसर्वाणिब्राह्मणाः।<br>
अग्नौप्रास्यन्तिविधिवत्समन्त्राःषोडशर्त्विजः॥1.14.36॥<br>
प्लक्षशाखासुयज्ञानामन्येषांक्रियतेहविः।<br>
अश्वमेधस्ययज्ञस्यवैतसोभागइष्यते॥1.14.37॥<br>
(त्र्यहोऽश्वमेधःसङ्ख्यातःकल्पसूत्रेणब्राह्मणैः॥)<br>
चतुष्टोममहस्तस्यप्रथमंपरिकल्पितम्।<br>
उक्थ्यंद्वितीयंसङ्ख्यातमतिरात्रंतथोत्तरम्॥1.14.38॥<br>
कारितास्तत्रबहवोविहिताःशास्त्रदर्शनात्॥1.14.39॥<br>
ज्योतिष्टोमायुषीचैवमतिरात्रौविनिर्मितौ।<br>
अभिजिद्विश्वजिच्चैवमाप्तोर्यामोमहाक्रतुः॥1.14.40॥<br>
प्राचींहोत्रेददौराजादिशंस्वकुलवर्द्धनः।<br>
अध्वर्यवेप्रतीचींतुब्रह्मणेदक्षिणांदिशम्॥1.14.41॥<br>
उद्गात्रेवैतथोदीचींदक्षिणैषाविनिर्मिता।<br>
हयमेधेमहायज्ञेस्वयम्भूविहितेपुरा॥1.14.42॥<br>
क्रतुंसमाप्यतुतथान्यायतःपुरुषर्षभः।<br>
ऋत्विग्भ्योहिददौराजाधरांतांक्रतुवर्द्धनः॥1.14.43॥<br>
(एवंदत्वाप्रहृष्टोऽभूच्छ्गीमानिक्ष्वाकुनन्दनः।)<br>
ऋत्विजश्चाब्रुवन्सर्वेराजानंगतकल्मषम्।<br>
भवानेवमहींकृत्स्नामेकोरक्षितुमर्हति॥1.14.44॥<br>
(नभूम्याकार्यमस्माकंनहिशक्ताःस्मपालने॥१-१४-४७)<br>
रताःस्वाध्यायकरणेवयंनित्यंहिभूमिप।<br>
निष्क्रयंकिञ्चिदेवेहप्रयच्छतुभवानिति॥1.14.45॥<br>
मणिरत्नंसुवर्णंवागावोयद्वासमुद्यतम्।<br>
तत्प्रयच्छनरश्रेष्ठधरण्यानप्रयोजनम्॥1.14.46॥<br>
एवमुक्तोनरपतिर्ब्राह्मणैर्वेदपारगैः।<br>
गवांशतसहस्राणिदशतेभ्योददौनृपः॥1.14.47॥<br>
दशकोटीस्सुवर्णस्यरजतस्यचतुर्गुणम्॥1.14.48॥<br>
ऋत्विजस्तुततःसर्वेप्रददुःसहितावसु।<br>
ऋश्यशृङ्गायमुनयेवसिष्ठायचधीमते॥1.14.49॥<br>
ततस्तेन्यायतःकृत्वाप्रविभागंद्विजोत्तमाः।<br>
सुप्रीतमनसस्सर्वेप्रत्यूचुर्मुदिताभृशम्॥1.14.50॥<br>
ततःप्रसर्पकेभ्यस्तुहिरण्यंसुसमाहितः।<br>
जाम्बूनदंकोटिसङ्ख्यंब्राह्मणेभ्योददौतदा॥1.14.51॥<br>
दरिद्रायद्विजायाथहस्ताभरणमुत्तमम्।<br>
कस्मैचिद्याचमानायददौराघवनन्दनः॥1.14.52॥<br>
ततःप्रीतेषुनृपतिर्द्विजेषुद्विजवत्सलः।<br>
प्रणाममकरोत्तेषांहर्षपर्याकुलेक्षणः॥1.14.53॥<br>
तस्याशिषोऽथविधिवद्ब्राह्मणैःसमुदाहृताः।<br>
उदारस्यनृवीरस्यधरण्यांप्रणतस्यच॥1.14.54॥<br>
ततःप्रीतमनाराजाप्राप्ययज्ञमनुत्तमम्।<br>
पापापहंस्वर्नयनंदुष्करंपार्थिवर्षभैः॥1.14.55॥<br>
ततोऽब्रवीदृश्यशृङ्गंराजादशरथस्तदा।<br>
कुलस्यवर्द्धनंत्वंतुकर्तुमर्हसिसुव्रत॥1.14.56॥<br>
तथेतिचसराजानमुवाचद्विजसत्तमः।<br>
भविष्यन्तिसुताराजंश्चत्वारस्तेकुलोद्वहाः॥1.14.57॥<br>
(सतस्यवाचंमधुरंनिशम्य<br>
प्रणम्यतस्मैप्रयतोनृपेन्द्र।<br>
जगामहर्षंपरमंमहात्मा<br>
तम्मुध्यश्रृङ्गंपुनरप्युवाच॥१-१४-६०)<br>
<br>
इतिवाल्मीकिरामायणेआदिकाव्येबालकाण्डेचतुर्दशःसर्गः॥</div></div><script>ac.playbackRate=0.5</script></body>
</html>