<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-006-Raajaanu_Shaasavam.mp3" type="audio/mpeg"></audio><br>
<br>
<br>
तस्यांपुर्यामयोध्यायांवेदवित्सर्वसङ्ग्रहः।<br>
दीर्घदर्शीमहातेजाःपौरजानपदप्रियः॥1.6.1॥<br>
इक्ष्वाकूणामतिरथोयज्वाधर्मरतोवशी।<br>
महर्षिकल्पोराजर्षिस्त्रिषुलोकेषुविश्रुतः॥1.6.2॥<br>
बलवान्निहतामित्रोमित्रवान्विजितेन्द्रियः।<br>
धनैश्चसङ्ग्रहैश्चान्यैःशक्रवैश्रवणोपमः॥1.6.3॥<br>
यथामनुर्महातेजालोकस्यपरिरक्षिता।<br>
तथादशरथोराजावसन्जगदपालयत्॥1.6.4॥<br>
तेनसत्याभिसन्धेनत्रिवर्गमनुतिष्ठता।<br>
पालितासापुरीश्रेष्ठाइन्द्रेणेवामरावती॥1.6.5॥<br>
तस्मिन्पुरवरेहृष्टाधर्मात्मानोबहुश्रुताः।<br>
नरास्तुष्टाधनैःस्वैःस्वैरलुब्धाःसत्यवादिनः॥1.6.6॥<br>
नाल्पसन्निचयःकश्चिदासीत्तस्मिन्पुरोत्तमे।<br>
कुटुम्बीयोह्यसिद्धार्थोऽगवाश्वधनधान्यवान्॥1.6.7॥<br>
कामीवानकदर्योवानृशंसःपुरुषःक्वचित्।<br>
द्रष्टुंशक्यमयोध्यायांनाविद्वान्नचनास्तिकः॥1.6.8॥<br>
सर्वेनराश्चनार्यश्चधर्मशीलाःसुसंयताः।<br>
उदिताःशीलवृत्ताभ्यांमहर्षयइवामलाः॥1.6.9॥<br>
नाकुण्डलीनामकुटीनास्रग्वीनाल्पभोगवान्।<br>
नामृष्टोनानुलिप्ताङ्गोनासुगन्धश्चविद्यते॥1.6.10॥<br>
नामृष्टभोजीनादातानाप्यनङ्गदनिष्कधृक्।<br>
नाहस्ताभरणोवापिदृश्यतेनाप्यनात्मवान्॥1.6.11॥<br>
नानाहिताग्निर्नायज्वानक्षुद्रोवानतस्करः।<br>
कश्चिदासीदयोध्यायांनचनिर्वृत्तसङ्करः॥1.6.12॥<br>
स्वकर्मनिरतानित्यंब्राह्मणाविजितेन्द्रियाः।<br>
दानाध्ययनशीलाश्चसंयताश्चप्रतिग्रहे॥1.6.13॥<br>
ननास्तिकोनानृतकोनकश्चिदबहुश्रुतः।<br>
नासूयकोनवाशक्तोनाविद्वान्विद्यतेतदा॥1.6.14॥<br>
नाषडङ्गविदत्रासीन्नाव्रतोनासहस्रदः।<br>
नदीनःक्षिप्तचित्तोवाव्यथितोवापिकश्चन॥1.6.15॥<br>
कश्चिन्नरोवानारीवानाश्रीमान्नाप्यरूपवान्।<br>
द्रष्टुंशक्यमयोध्यायांनापिराजन्यभक्तिमान्॥1.6.16॥<br>
वर्णेष्वग्र्यचतुर्थेषुदेवतातिथिपूजकाः।<br>
कृतज्ञाश्चवदान्याश्चशूराविक्रमसंयुताः॥1.6.17॥<br>
दीर्घायुषोनराःसर्वेधर्मंसत्यंचसंश्रिताः।<br>
सहिताःपुत्रपौत्रैश्चनित्यंस्त्रीभिःपुरोत्तमे॥1.6.18॥<br>
क्षत्रंब्रह्ममुखंचासीद्वैश्याःक्षत्रमनुव्रताः।<br>
शूद्राःस्वधर्मनिरतास्त्रीन्वर्णानुपचारिणः॥1.6.19॥<br>
सातेनेक्ष्वाकुनाथेनपुरीसुपरिरक्षिता।<br>
यथापुरस्तान्मनुनामानवेन्द्रेणधीमता॥1.6.20॥<br>
योधानामग्निकल्पानांपेशलानाममर्षिणाम्।<br>
सम्पूर्णाकृतविद्यानांगुहाकेसरिणामिव॥1.6.21॥<br>
काम्भोजविषयेजातैर्बाह्लीकैश्चहयोत्तमैः।<br>
वनायुजैर्नदीजैश्चपूर्णाहरिहयोत्तमैः॥1.6.22॥<br>
विन्ध्यपर्वतजैर्मत्तैःपूर्णाहैमवतैरपि।<br>
मदान्वितैरतिबलैर्मातङ्गैःपर्वतोपमैः॥1.6.23॥<br>
ऐरावतकुलीनैश्चमहापद्मकुलैस्तथा।<br>
अञ्जनादपिनिष्पन्नैर्वामनादपिचद्विपैः॥1.6.24॥<br>
(भद्रैर्मन्द्रैर्मृगैश्चैवभद्रमन्द्रमृगैस्तथा।)<br>
भद्रमन्द्रैर्भद्रमृगैर्मृगमन्द्रैश्चसापुरी।<br>
नित्यमत्तैःसदापूर्णानागैरचलसन्निभैः॥1.6.25॥<br>
सायोजनेचद्वेभूयःसत्यनामाप्रकाशते।<br>
यस्यांदशरथोराजावसन्जगदपालयत्॥1.6.26॥<br>
तांपुरींसमहातेजाराजादशरथोमहान्।<br>
शशासशमितामित्रोनक्षत्राणीवचन्द्रमाः॥1.6.27॥<br>
तांसत्यनामांदृढतोरणार्गलांगृहैर्विचित्रैरुपशोभितांशिवाम्।<br>
पुरीमयोध्यांनृसहस्रसङ्कुलांशशासवैशक्रसमोमहीपतिः॥1.6.28॥<script>ac.playbackRate=0.5</script>