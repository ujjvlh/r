<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-005-Ayodhya_Varnavam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सर्वापूर्वमियंयेषामासीत्कृत्स्नावसुन्धरा।<br>
प्रजापतिमुपादायनृपाणांजयशालिनाम्॥1.5.1॥<br>
येषांससगरोनामसागरोयेनखानितः।<br>
षष्टिःपुत्रसहस्राणियंयान्तंपर्यवारयन्॥1.5.2॥<br>
इक्ष्वाकूणामिदंतेषांराज्ञांवंशेमहात्मनाम्।<br>
महदुत्पन्नमाख्यानंरामायणमितिश्रुतम्॥1.5.3॥<br>
तदिदंवर्तयिष्यामिसर्वंनिखिलमादितः।<br>
धर्मकामार्थसहितंश्रोतव्यमनसूयया॥1.5.4॥<br>
कोसलोनाममुदितःस्फीतोजनपदोमहान्।<br>
निविष्टःसरयूतीरेप्रभूतधनधान्यवान्॥1.5.5॥<br>
अयोध्यानामनगरीतत्रासील्लोकविश्रुता।<br>
मनुनामानवेन्द्रेणयापुरीनिर्मितास्वयम्॥1.5.6॥<br>
आयतादशचद्वेचयोजनानिमहापुरी।<br>
श्रीमतीत्रीणिविस्तीर्णासुविभक्तमहापथा॥1.5.7॥<br>
राजमार्गेणमहतासुविभक्तेनशोभिता।<br>
मुक्तपुष्पावकीर्णेनजलसिक्तेननित्यशः॥1.5.8॥<br>
तांतुराजादशरथोमहाराष्ट्रविवर्द्धनः।<br>
पुरीमावासयामासदिवंदेवपतिर्यथा॥1.5.9॥<br>
कवाटतोरणवतींसुविभक्तान्तरापणाम्।<br>
सर्वयन्त्रायुधवतीमुपेतांसर्वशिल्पिभिः॥1.5.10॥<br>
सूतमागधसम्बाधांश्रीमतीमतुलप्रभाम्।<br>
उच्चाट्टालध्वजवतींशतघ्नीशतसङ्कुलाम्॥1.5.11॥<br>
वधूनाटकसङ्घैश्चसंयुक्तांसर्वतःपुरीम्।<br>
उद्यानाम्रवणोपेतांमहतींसालमेखलाम्॥1.5.12॥<br>
दुर्गगम्भीरपरिघांदुर्गामन्यैर्दुरासदाम्।<br>
वाजिवारणसम्पूर्णांगोभिरुष्ट्रैःखरैस्तथा॥1.5.13॥<br>
सामन्तराजसङ्घैश्चबलिकर्मभिरावृताम्।<br>
नानादेशनिवासैश्चवणिग्भिरुपशोभिताम्॥1.5.14॥<br>
प्रासादैरत्नविकृतैःपर्वतैरुपशोभिताम्।<br>
कूटागारैश्चसम्पूर्णामिन्द्रस्येवामरावतीम्॥1.5.15॥<br>
चित्रामष्टापदाकारांवरनारीगणैर्युताम्।<br>
सर्वरत्नसमाकीर्णांविमानगृहशोभिताम्॥1.5.16॥<br>
गृहगाढामविच्छिद्रांसमभूमौनिवेशिताम्।<br>
शालितण्डुलसम्पूर्णामिक्षुकाण्डरसोदकाम्॥1.5.17॥<br>
दुन्दुभीभिर्मृदङ्गैश्चवीणाभिःपणवैस्तथा।<br>
नादितांभृशमत्यर्थंपृथिव्यांतामनुत्तमाम्॥1.5.18॥<br>
विमानमिवसिद्धानांतपसाधिगतंदिवि।<br>
सुनिवेशितवेश्मान्तांनरोत्तमसमावृताम्॥1.5.19॥<br>
येचबाणैर्नविध्यन्तिविविक्तमपरापरम्।<br>
शब्दवेध्यंचविततंलघुहस्ताविशारदाः॥1.5.20॥<br>
सिंहव्याघ्रवराहाणांमत्तानांनर्दतांवने।<br>
हन्तारोनिशितैःशस्त्रैर्बलाद्बाहुबलैरपि॥1.5.21॥<br>
तादृशानांसहस्रैस्तामभिपूर्णांमहारथैः।<br>
पुरीमावासयामासराजादशरथस्तदा॥1.5.22॥<br>
तामग्निमद्भिर्गुणवद्भिरावृतांद्विजोत्तमैर्वेदषडङ्गपारगैः।<br>
सहस्रदैःसत्यरतैर्महात्मभिर्महर्षिकल्पैर्ऋषिभिश्चकेवलैः॥1.5.23॥</div></div><script>ac.playbackRate=0.5+parseInt(slider.value)/200</script></body>
</html>