<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-013-Yagnashala_Praveshaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
<br>
पुनःप्राप्तेवसन्तेतुपूर्णःसंवत्सरोऽभवत्।<br>
प्रसवार्थंगतोयष्टुंहयमेधेनवीर्यवान्॥1.13.1॥<br>
(अभिवाद्यवसिष्ठंचन्यायतःप्रतिपूज्यच।)<br>
अब्रवीत्प्रश्रितंवाक्यंप्रसवार्थंद्विजोत्तमम्।<br>
<br>
यज्ञोमेक्रियतांविप्रयथोक्तंमुनिपुङ्गव॥1.13.2॥<br>
यथानविघ्नःक्रियतेयज्ञाङ्गेषुविधीयताम्॥1.13.3॥<br>
भवान्स्निग्धःसुहृन्मह्यंगुरुश्चपरमोमहान्।<br>
वोढव्योभवताचैवभारोयज्ञस्यचोद्यतः॥1.13.4॥<br>
<br>
तथेतिचसराजानमब्रवीद्द्विजसत्तमः।<br>
करिष्येसर्वमेवैतद्भवतायत्समर्थितम्॥1.13.5॥<br>
<br>
ततोऽब्रवीद्द्विजान्वृद्धान्यज्ञकर्मसुनिष्ठितान्।<br>
स्थापत्येनिष्ठितांश्चैववृद्धान्परमधार्मिकान्॥1.13.6॥<br>
(कर्मान्तिकाञ्शिल्पकरान्वर्धकीन्खनकानपि।)<br>
गणकान्शिल्पिनश्चैवतथैवनटनर्तकान्।<br>
तथाशुचीन्शास्त्रविदःपुरुषान्सुबहुश्रुतान्॥1.13.7॥<br>
यज्ञकर्मसमीहन्तांभवन्तोराजशासनात्।<br>
इष्टकाबहुसाहस्रीःशीघ्रमानीयतामिति॥1.13.8॥<br>
औपकार्याःक्रियन्तांचराज्ञांबहुगुणान्विताः।<br>
ब्राह्मणावसथाश्चैवकर्तव्याःशतशःशुभाः॥1.13.9॥<br>
भक्ष्यान्नपानैर्बहुभिःसमुपेताःसुनिष्ठिताः।<br>
तथापौरजनस्यापिकर्त्तव्याबहुविस्तराः॥1.13.10॥<br>
(आगतानांसुदूराच्चपार्थिवानांपृथक्पृथक्॥१-१३-११<br>
वाजिवारणशालाश्चतथाशय्यागृहाणिच।<br>
भटानांमहदावासोवैदेशिकनिवासिनाम्॥१-१३-१२)<br>
आवासाबहुभक्ष्यावैसर्वकामैरुपस्थिताः।<br>
तथाजानपदस्यापिजनस्यबहुशोभनम्॥1.13.11॥<br>
दातव्यमन्नंविधिवत्सत्कृत्यनतुलीलता।<br>
सर्ववर्णायथापूजांप्राप्नुवन्तिसुसत्कृताः॥1.13.12॥<br>
नचावज्ञाप्रयोक्तव्याकामक्रोधवशादपि।<br>
यज्ञकर्मणियेव्यग्राःपुरुषाःशिल्पिनस्तथा॥1.13.13॥<br>
तेषामपिविशेषेणपूजाकार्यायथाक्रमम्।<br>
तेचस्युःसम्भृताःसर्वेवसुभिर्भोजनेनच॥1.13.14॥<br>
यथासर्वंसुविहितंनकिञ्चित्परिहीयते।<br>
तथाभवन्तःकुर्वन्तुप्रीतिस्निग्धेनचेतसा॥1.13.15॥<br>
<br>
ततःसर्वेसमागम्यवसिष्ठमिदमब्रुवन्।<br>
यथोक्तंतत्सुविहितंनकिञ्चित्परिहीयते॥1.13.16॥<br>
यथोक्तंतत्करिष्यामोनकिञ्चित्परिहीयते।<br>
<br>
ततःसुमन्त्रमानीयवसिष्ठोवाक्यमब्रवीत्॥1.13.17॥<br>
निमन्त्रयस्वनृपतीन्पृथिव्यांयेचधार्मिकाः॥1.13.18॥<br>
ब्राह्मणान्क्षत्रियान्वैश्यान्शूद्रांश्चैवसहस्रशः।<br>
समानयस्वसत्कृत्यसर्वदेशेषुमानवान्॥1.13.19॥<br>
मिथिलाधिपतिंशूरंजनकंसत्यविक्रमम्।<br>
[निष्ठितंसर्वशास्त्रेषुतथावेदेषुनिष्ठितम्॥1.13.20॥]<br>
तमानयमहाभागंस्वयमेवसुसत्कृतम्।<br>
पूर्वसम्बन्धिनंज्ञात्वाततःपूर्वंब्रवीमिते॥1.13.21॥<br>
तथाकाशीपतिंस्निग्धंसततंप्रियवादिनम्।<br>
वयस्यंराजसिंहस्यस्वयमेवानयस्वह॥1.13.22॥<br>
तथाकेकयराजानंवृद्धंपरमधार्मिकम्।<br>
श्वशुरंराजसिंहस्यसपुत्रंत्वमिहानय॥1.13.23॥<br>
अङ्गेश्वरंमहाभागंरोमपादंसुसत्कृतम्।<br>
वयस्यंराजसिंहस्यसमानययशस्विनम्॥1.13.24॥<br>
(तथाकोसलराजानंभानुमन्तंसुसत्कृतम्।<br>
मगधाधिपतिंशूरंसर्वशास्त्रविशारदम्॥१-१३-२६<br>
प्राप्तिज्ञंपरमोदारंसत्कृतंपुरुषर्षभम्।<br>
राज्ञःशासनमादायचोदयस्वनृपर्षभान्।)<br>
प्राचीनान्सिन्धुसौवीरान्सौराष्ट्रेयांश्चपार्थिवान्।<br>
दाक्षिणात्यान्नरेन्द्रांश्चसमस्तानानयस्वह॥1.13.25॥<br>
सन्तिस्निग्धाश्चयेचान्येराजानःपृथिवीतले।<br>
तानानययथाक्षिप्रंसानुगान्सहबान्धवान्॥1.13.26॥<br>
(एतान्दूतैर्महाभागैरानयस्वनृपाज्ञया॥)<br>
वसिष्ठवाक्यंतच्छ्रुत्वासुमन्त्रस्त्वरितस्तदा।<br>
व्यादिशत्पुरुषांस्तत्रराज्ञामानयनेशुभान्॥1.13.27॥<br>
स्वयमेवहिधर्मात्माप्रययौमुनिशासनात्।<br>
सुमन्त्रस्त्वरितोभूत्वासमानेतुंमहीक्षितः॥1.13.28॥<br>
(तेचकर्मान्तिकाःसर्वेवसिष्ठायमहर्षये।)<br>
सर्वंनिवेदयन्तिस्मयज्ञेयदुपकल्पितम्।<br>
ततःप्रीतोद्विजश्रेष्ठस्तान्सर्वान्पुनरब्रवीत्॥1.13.29॥<br>
अवज्ञयानदातव्यंकस्यचिल्लीलयापिवा।<br>
अवज्ञयाकृतंहन्याद्दातारंनात्रसंशयः॥1.13.30॥<br>
ततःकैश्चिदहोरात्रैरुपयातामहीक्षितः।<br>
बहूनिरत्नान्यादायराज्ञोदशरथस्यहि॥1.13.31॥<br>
ततोवसिष्ठःसुप्रीतोराजानमिदमब्रवीत्।<br>
उपयातानरव्याघ्रराजानस्तवशासनात्॥1.13.32॥<br>
मयाचसत्कृताःसर्वेयथार्हंराजसत्तमाः।<br>
यज्ञियंचकृतंराजन्पुरुषैःसुसमाहितैः॥1.13.33॥<br>
निर्यातुचभवान्यष्टुंयज्ञायतनमन्तिकात्।<br>
सर्वकामैरुपहृतैरुपेतंवैसमन्ततः॥1.13.34॥<br>
द्रष्टुमर्हसिराजेन्द्रमनसेवविनिर्मितम्॥1.13.35॥<br>
तथावसिष्ठवचनादृश्यशृङ्गस्यचोभयोः।<br>
शुभेदिवसनक्षत्रेनिर्यातोजगतीपतिः॥1.13.36॥<br>
(ततोवसिष्ठप्रमुखाःसर्वएवद्विजोत्तमाः।)<br>
ऋश्यशृङ्गंपुरस्कृत्ययज्ञकर्मारभंस्तदा।<br>
यज्ञवाटगताःसर्वेयथाशास्त्रंयथाविधि॥1.13.37॥<br>
(श्रीमांश्चसहपत्नीभीराजादीक्षामुपाविशत्॥)</div></div><script>ac.playbackRate=0.5+parseInt(slider.value)/200</script></body>
</html>