<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-015-Putrakaamesti_-_Raavana_Vadhayojanaa.mp3" type="audio/mpeg"></audio><br>
<br>
मेधावीतुततोध्यात्वासकिञ्चिदिदमुत्तरम्।<br>
लब्धसञ्ज्ञस्ततस्तंतुवेदज्ञोनृपमबव्रीत्॥1.15.1॥<br>
इष्टिंतेऽहंकरिष्यामिपुत्रीयांपुत्रकारणात्।<br>
अथर्वशिरसिप्रोक्तैर्मन्त्रैःसिद्धांविधानतः॥1.15.2॥<br>
ततःप्रारब्धवानिष्टिंपुत्रीयांपुत्रकारणात्।<br>
जुहावचाग्नौतेजस्वीमन्त्रदृष्टेनकर्मणा॥1.15.3॥<br>
<br>
ततोदेवाःसगन्धर्वाःसिद्धाश्चपरमर्षयः।<br>
भागप्रतिग्रहार्थंवैसमवेतायथाविधि॥1.15.4॥<br>
ताःसमेत्ययथान्यायंतस्मिन्सदसिदेवताः।<br>
अब्रुवन्लोककर्त्तारंब्रह्माणंवचनंमहत्॥1.15.5॥<br>
भगवन्त्वत्प्रसादेनरावणोनामराक्षसः।<br>
सर्वान्नोबाधतेवीर्याच्छासितुंतंनशक्नुमः॥1.15.6॥<br>
त्वयातस्मैवरोदत्तःप्रीतेनभगवन्पुरा।<br>
मानयन्तश्चतंनित्यंसर्वंतस्यक्षमामहे॥1.15.7॥<br>
उद्वेजयतिलोकांस्त्रीनुच्छ्रितान्द्वेष्टिदुर्मतिः।<br>
शक्रंत्रिदशराजानंप्रधर्षयितुमिच्छति॥1.15.8॥<br>
ऋषीन्यक्षान्सगन्धर्वानसुरान्ब्राह्मणांस्तथा।<br>
अतिक्रामतिदुर्धषोवरदानेनमोहितः॥1.15.9॥<br>
नैनंसूर्यःप्रतपतिपार्श्वेवातिनमारुतः।<br>
चलोर्मिमालीतंदृष्ट्वासमुद्रोऽपिनकम्पते॥1.15.10॥<br>
तन्महन्नोभयंतस्माद्राक्षसाद्घोरदर्शनात्।<br>
वधार्थंतस्यभगवन्नुपायंकर्त्तुमर्हसि॥1.15.11॥<br>
<br>
एवमुक्तःसुरैःसर्वैश्चिन्तयित्वाततोऽब्रवीत्।<br>
हन्ताऽयंविदितस्तस्यवधोपायोदुरात्मनः॥1.15.12॥<br>
तेनगन्धर्वयक्षाणांदेवदानवरक्षसाम्।<br>
अवध्योऽस्मीतिवागुक्तातथेत्युक्तंचतन्मया॥1.15.13॥<br>
नाकीर्तयदवज्ञानात्तद्रक्षोमानुषांस्तदा।<br>
तस्मात्समानुषाद्वध्योमृत्युर्नान्योऽस्यविद्यते॥1.15.14॥<br>
<br>
एतच्छ्रुत्वाप्रियंवाक्यंब्रह्मणासमुदाहृतम्।<br>
सर्वेमहर्षयोदेवाःप्रहृष्टास्तेऽभवंस्तदा॥1.15.15॥<br>
<br>
एतस्मिन्नन्तरेविष्णुरुपयातोमहाद्युतिः।<br>
शङ्खचक्रगदापाणिःपीतवासाजगत्पतिः॥1.15.16॥<br>
(वैनतेयंसमारूह्मभास्करंतोयदंयथा।<br>
तप्तहाटककेयूरोवन्द्यमानःसुरोत्तमैः॥१-१५-१७)<br>
ब्रह्मणाचसमागम्यतत्रतस्थौसमाहितः।<br>
तमब्रुवन्सुराःसर्वेसमभिष्टूयसन्नताः॥1.15.17॥<br>
<br>
त्वांनियोक्ष्यामहेविष्णोलोकानांहितकाम्यया॥1.15.18॥<br>
राज्ञोदशरथस्यत्वमयोध्याधिपतेर्विभोः।<br>
धर्मज्ञस्यवदान्यस्यमहर्षिसमतेजसः॥1.15.19॥<br>
तस्यभार्यासुतिसृषुह्रीश्रीकीर्त्युपमासुच।<br>
विष्णोपुत्रत्वमागच्छकृत्वात्मानंचतुर्विधम्॥1.15.20॥<br>
तत्रत्वंमानुषोभूत्वाप्रवृद्धंलोककण्टकम्।<br>
अवध्यंदैवतैर्विष्णोसमरेजहिरावणम्॥1.15.21॥<br>
<br>
सहिदेवान्सगन्धर्वान्सिद्धांश्चऋषिसत्तमान्।<br>
राक्षसोरावणोमूर्खोवीर्योत्सेकेनबाधते॥1.15.22॥<br>
ऋषयस्तुततस्तेनगन्धर्वाप्सरसस्तथा।<br>
क्रीडन्तोनन्दनवनेक्रूरेणकिलहिंसिताः॥1.15.23॥<br>
वधार्थंवयमायातास्तस्यवैमुनिभिःसह।<br>
सिद्धगन्धर्वयक्षाश्चततस्त्वांशरणंगताः॥1.15.24॥<br>
त्वंगतिःपरमादेवसर्वेषांनःपरन्तप।<br>
वधायदेवशत्रूणांनृणांलोकेमनःकुरु॥1.15.25॥<br>
<br>
(एवंस्तुतस्तुदेवेशोविष्णुस्त्रिदशपुङ्गवः॥१-१५-२६)<br>
पितामहपुरोगांस्तान्सर्वलोकनमस्कृतः।<br>
अब्रवीत्त्रिदशान्सर्वान्समेतान्धर्मसंहितान्॥1.15.26॥<br>
भयंत्यजतभद्रंवोहितार्थंयुधिरावणम्।<br>
सपुत्रपौत्रंसामात्यंसमित्रज्ञातिबान्धवम्॥1.15.27॥<br>
(हत्वाक्रूरंदुरात्मांदेवर्षिणांभयावहम्।)<br>
दशवर्षसहस्राणिदशवर्षशतानिच।<br>
वत्स्यामिमानुषेलोकेपालयन्पृथिवीमिमाम्॥1.15.28॥<br>
<br>
एवंदत्त्वावरंदेवोदेवानांविष्णुरात्मवान्।<br>
मानुषेचिन्तयामासजन्मभूमिमथात्मनः॥1.15.29॥<br>
ततःपद्मपलाशाक्षःकृत्वात्मानंचतुर्विधम्।<br>
पितरंरोचयामासतदादशरथंनृपम्॥1.15.30॥<br>
ततोदेवर्षिगन्धर्वाःसरुद्राःसाप्सरोगणाः।<br>
स्तुतिभिर्दिव्यरूपाभिस्तुष्टुवुर्मधुसूदनम्॥1.15.31॥<br>
तमुद्धतंरावणमुग्रतेजसंप्रवृद्धदर्पंत्रिदशेश्वरद्विषम्।<br>
विरावणंसाधुतपस्विकण्टकंतपस्विनामुद्धरतंभयावहम्॥1.15.32॥<br>
तमेवहत्वासबलंसबान्धवंविरावणंरावणमुग्रपौरुषम्।<br>
स्वर्लोकमागच्छगतज्वरश्चिरंसुरेन्द्रगुप्तंगतदोषकल्मषम्॥1.15.33॥<script>ac.playbackRate=0.5</script>