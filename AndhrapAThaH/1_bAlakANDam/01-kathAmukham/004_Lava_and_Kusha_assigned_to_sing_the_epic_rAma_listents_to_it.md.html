<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-004-Ramayana_Gaanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
प्राप्तराज्यस्यरामस्यवाल्मीकिर्भगवानृषिः।<br>
चकारचरितंकृत्स्नंविचित्रपदमात्मवान्।।1.4.1।।<br>
चतुर्विंशत्सहस्राणिश्लोकानामुक्तवानृषिः।<br>
तथासर्गशतान्पञ्चषट्काण्डानितथोत्तरम्।।1.4.2।।<br>
कृत्वापितन्महाप्राज्ञःसभविष्यंसहोत्तरम्।<br>
चिन्तयामासकोन्वेतत्प्रयुञ्जीयादितिप्रभुः।।1.4.3।।<br>
तस्यचिन्तयमानस्यमहर्षेर्भावितात्मनः।<br>
अगृह्णीतांततःपादौमुनिवेषौकुशीलवौ।।1.4.4।।<br>
कुशीलवौतुधर्मज्ञौराजपुत्रौयशस्विनौ।<br>
भ्रातरौस्वरसम्पन्नौददर्शाश्रमवासिनौ।।1.4.5।।<br>
सतुमेधाविनौदृष्ट्वावेदेषुपरिनिष्ठितौ।<br>
वेदोपबृंहणार्थायतावग्राहयतप्रभुः।।1.4.6।।<br>
काव्यंरामायणंकृत्स्नंसीतायाश्चरितंमहत्।<br>
पौलस्त्यवधमित्येवचकारचरितव्रतः।।1.4.7।।<br>
पाठ्येगेयेचमधुरंप्रमाणैस्त्रिभिरन्वितम्।<br>
जातिभिःसप्तभिर्बद्धंतन्त्रीलयसमन्वितम्।।1.4.8।।<br>
रसैःशृङ्गारकारुण्यहास्यवीरभयानकैः।<br>
रौद्रादिभिश्चसंयुक्तंकाव्यमेतदगायताम्।।1.4.9।।<br>
तौतुगान्धर्वतत्त्वज्ञौमूर्च्छनास्थानकोविदौ।<br>
भ्रातरौस्वरसम्पन्नौगन्धर्वाविवरूपिणौ।।1.4.10।।<br>
रूपलक्षणसम्पन्नौमधुरस्वरभाषिणौ।<br>
बिम्बादिवोत्थितौबिम्बौरामदेहात्तथापरौ।।1.4.11।।<br>
तौराजपुत्रौकार्त्स्न्येनधर्म्यमाख्यानमुत्तमम्।<br>
वाचोविधेयंतत्सर्वंकृत्वाकाव्यमनिन्दितौ।।1.4.12।।<br>
ऋषीणांचद्विजातीनांसाधूनांचसमागमे।<br>
यथोपदेशंतत्त्वज्ञौजगतुस्तौसमाहितौ।<br>
महात्मानौमहाभागौसर्वलक्षणलक्षितौ।।1.4.13।।<br>
<br>
तौकदाचित्समेतानामृषीणांभावितात्मनाम्।<br>
आसीनानांसमीपस्थाविदंकाव्यमगायताम्।।1.4.14।।<br>
तच्छ्रुत्वामुनयःसर्वेबाष्पपर्याकुलेक्षणाः।<br>
साधुसाध्वितितावूचुःपरंविस्मयमागताः।।1.4.15।।<br>
तेप्रीतमनसःसर्वेमुनयोधर्मवत्सलाः।<br>
प्रशशंसुःप्रशस्तव्यौगायमानौकुशीलवौ।।1.4.16।।<br>
अहोगीतस्यमाधुर्यंश्लोकानांचविशेषतः।<br>
चिरनिर्वृत्तमप्येतत्प्रत्यक्षमिवदर्शितम्।।1.4.17।।<br>
प्रविश्यतावुभौसुष्ठुतदाभावमगायताम्।<br>
सहितौमधुरंरक्तंसम्पन्नंस्वरसम्पदा।।1.4.18।।<br>
एवंप्रशस्यमानौतौतपःश्लाघ्यैर्महात्मभिः।<br>
संरक्ततरमत्यर्थंमधुरंतावगायताम्।।1.4.19।।<br>
<br>
प्रीतःकश्चिन्मुनिस्ताभ्यांसंस्थितःकलशंददौ।<br>
प्रसन्नोवल्कलेकश्चिद्ददौताभ्यांमहायशाः।।1.4.20।।<br>
अन्यःकृष्णाजिनमदाद्यज्ञसूत्रंतथापरः।<br>
कश्चित्कमण्डलुंप्रादान्मौञ्जीमन्योमहामुनिः॥१-४-२१<br>
बृसीमन्यस्तदाप्रादात्कौपीनमपरोमुनिः।<br>
ताभ्यांददौतदाहृष्टःकुठारमपरोमुनिः॥१-४-२२<br>
काषायमपरोवस्त्रंचिरमन्योददौमुनिः।<br>
जटाबन्धनमन्यस्तुकाष्ठरज्जुंमुदान्वितः॥१-४-२३<br>
यज्ञभाण्डमृषिःकश्चित्काष्ठभारंतथापरः।<br>
औदुम्बरींबृसीमन्यःस्वस्तिकेचित्तदावदन्॥१-४-२४<br>
आयुष्यमपरेप्राहुर्मुदातत्रमहर्षयः।<br>
ददुश्चैवंवरान्सर्वेमुनयःसत्यवादिनः॥१-४-२५<br>
आश्चर्यमिदमाख्यानंमुनिनासम्प्रकीर्तितम्।<br>
परंकवीनामाधारंसमाप्तंचयथाक्रमम्।।1.4.21।।<br>
अभिगीतमिदंगीतंसर्वगीतेषुकोविदौ।<br>
आयुष्यंपुष्टिजनकंसर्वश्रुतिमनोहरम्।।1.4.22।।<br>
<br>
प्रशस्यमानौसर्वत्रकदाचित्तत्रगायकौ।<br>
रथ्यासुराजमार्गेषुददर्शभरताग्रजः।।1.4.23।।<br>
स्ववेश्मचानीयततोभ्रातरौचकुशीलवौ।<br>
पूजयामासपूजार्हौरामःशत्रुनिबर्हणः।।1.4.24।।<br>
आसीनःकाञ्चनेदिव्येसचसिंहासनेप्रभुः।<br>
उपोपविष्टःसचिवैर्भ्रातृभिश्चपरन्तपः।।1.4.25।।<br>
दृष्ट्वातुरूपसम्पन्नौतावुभौनियतस्तदा।<br>
उवाचलक्ष्मणंरामःशत्रुघ्नंभरतंतथा।।1.4.26।।<br>
श्रूयतामिदमाख्यानमनयोर्देववर्चसोः।<br>
विचित्रार्थपदंसम्यग्गायिनौतावचोदयत्।।1.4.27।।<br>
<br>
तौचापिमधुरंरक्तंस्वञ्चितायतनिःस्वनम्।<br>
तन्त्रीलयवदत्यर्थंविश्रुतार्थमगायताम्।।1.4.28।।<br>
ह्लादयत्सर्वगात्राणिमनांसिहृदयानिच।<br>
श्रोत्राश्रयसुखंगेयंतद्बभौजनसंसदि।।1.4.29।।<br>
<br>
इमौमुनीपार्थिवलक्षणान्वितौकुशीलवौचैवमहातपस्विनौ।<br>
ममापितद्भूतिकरंप्रवक्ष्यतेमहानुभावंचरितंनिबोधत।।1.4.30।।<br>
ततस्तुतौरामवचःप्रचोदितावगायतांमार्गविधानसम्पदा।<br>
सचापिरामःपरिषद्गतःशनैर्बुभूषयासक्तमनाबभूवह।।1.4.31।।<br>
<br>
<br>
इतिवाल्मीकिरामायणेआदिकाव्येबालकाण्डेचतुर्थःसर्गः</div></div><script>ac.playbackRate=0.5+parseInt(slider.value)/200</script></body>
</html>