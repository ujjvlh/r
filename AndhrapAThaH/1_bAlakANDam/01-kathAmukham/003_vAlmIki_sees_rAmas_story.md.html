<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-003-Samkshipta_Rama_Katha.mp3" type="audio/mpeg"></audio><br>
<br>
श्रुत्वावस्तुसमग्रंतद्धर्मात्माधर्मसंहितम्।<br>
व्यक्तमन्वेषतेभूयोयद्वृत्तंतस्यधीमतः।।1.3.1।।<br>
उपस्पृश्योदकंसम्यङ्मुनिःस्थित्वाकृताञ्जलिः।<br>
प्राचीनाग्रेषुदर्भेषुधर्मेणान्वेषतगतिम्।।1.3.2।।<br>
रामलक्ष्मणसीताभीराज्ञादशरथेनच।<br>
सभार्येणसराष्ट्रेणयत्प्राप्तंतत्रतत्त्वतः।।1.3.3।।<br>
हसितंभाषितंचैवंगतिर्यायच्चचेष्टितम्।<br>
तत्सर्वंधर्मवीर्येणयथावत्सम्प्रपश्यति।।1.3.4।।<br>
स्त्रीतृतीयेनचतथायत्प्राप्तंचरतावने।<br>
सत्यसन्धेनरामेणतत्सर्वंचान्ववेक्षितम्।।1.3.5।।<br>
ततःपश्यतिधर्मात्मातत्सर्वंयोगमास्थितः।<br>
पुरायत्तत्रनिर्वृत्तंपाणावामलकंयथा।।1.3.6।।<br>
तत्सर्वंतत्त्वतोदृष्ट्वाधर्मेणसमहाद्युतिः।<br>
अभिरामस्यरामस्यचरितंकर्त्तुमुद्यतः।।1.3.7।।<br>
कामार्थगुणसंयुक्तंधर्मार्थगुणविस्तरम्।<br>
समुद्रमिवरत्नाढ्यंसर्वश्रुतिमनोहरम्।।1.3.8।।<br>
सयथाकथितंपूर्वंनारदेनमहर्षिणा।<br>
रघुवंशस्यचरितंचकारभगवानृषिः।।1.3.9।।<br>
जन्मरामस्यसुमहद्वीर्यंसर्वानुकूलताम्।<br>
लोकस्यप्रियतांक्षान्तिंसौम्यतांसत्यशीलताम्।।1.3.10।।<br>
(नानाचित्रकथाश्चान्याविश्वामित्रसमागमे।<br>
जानक्याश्चविवाहंचधनुषश्चविभेदनम्।।1.3.11।।<br>
रामरामविवादंचगुणान्दाशरथेस्तथा।<br>
तथाभिषेकंरामस्यकैकेय्यादुष्टभावताम्।।1.3.12।।)<br>
विघातंचाभिषेकस्यरामस्यचविवासनम्।<br>
राज्ञःशोकविलापंचपरलोकस्यचाश्रयम्।।1.3.13।।<br>
प्रकृतीनांविषादंचप्रकृतीनांविसर्जनम्।<br>
निषादाधिपसंवादंसूतोपावर्तनंतथा।।1.3.14।।<br>
गङ्गायाश्चापिसन्तारंभरद्वाजस्यदर्शनम्।<br>
भरद्वाजाभ्यनुज्ञानाच्चित्रकूटस्यदर्शनम्।।1.3.15।।<br>
वास्तुकर्मविवेशंचभरतागमनंतथा।<br>
प्रसादनंचरामस्यपितुश्चसलिलक्रियाम्।।1.3.16।।<br>
पादुकाग्र्याभिषेकंचनन्दिग्रामनिवासनम्।<br>
दण्डकारण्यगमनंविराधस्यवधंतथा।।1.3.17।।<br>
दर्शनंशरभङ्गस्यसुतीक्ष्णेनाभिसङ्गमम्।<br>
अनसूयासहास्यामप्यङ्गरागस्यचार्पणम्।।1.3.18।।<br>
(दर्शनंचाप्यगस्त्यस्यधनुषोग्रहणंतथा।)<br>
अगस्त्यदर्शनंचैवशूर्पणख्याश्चदर्शनम्।<br>
शूर्पणख्याश्चसंवादंविरूपकरणंतथा।।1.3.19।।<br>
वधंखरत्रिशिरसोरुत्थानंरावणस्यच।।1.3.20।।<br>
मारीचस्यवधंचैववैदेह्याहरणंतथा।<br>
राघवस्यविलापंचगृध्रराजनिबर्हणम्।।1.3.21।।<br>
कबन्धदर्शनंचैवपम्पायाश्चापिदर्शनम्॥१-३-२१<br>
शबरीदर्शनंचैवफलमूलाशनंतथा।<br>
प्रलापंचैवपम्पायांहनुमद्दर्शनंतथा॥१-३-२२<br>
(शबर्यादर्शनंचैवहनूमद्दर्शनंतथा।<br>
विलापंचैवपम्पायांराघवस्यमहात्मनः।।1.3.22।।)<br>
ऋश्यमूकस्यगमनंसुग्रीवेणसमागमम्।<br>
प्रत्ययोत्पादनंसख्यंवालिसुग्रीवविग्रहम्।।1.3.23।।<br>
वालिप्रमथनंचैवसुग्रीवप्रतिपादनम्।<br>
ताराविलापंसमयंवर्षरात्रनिवासनम्।।1.3.24।।<br>
कोपंराघवसिंहस्यबलानामुपसङ्ग्रहम्।<br>
दिशःप्रस्थापनंचैवपृथिव्याश्चनिवेदनम्।।1.3.25।।<br>
अङ्गुलीयकदानंचऋक्षस्यबिलदर्शनम्।<br>
प्रायोपवेशनंचैवसम्पातेश्चैवदर्शनम्।।1.3.26।।<br>
पर्वतारोहणंचैवसागरस्यचलङ्घनम्।<br>
समुद्रवचनाच्चैवमैनाकस्यचदर्शनम्।।1.3.27।।<br>
(राक्षसीतर्जनंचैवछायाग्राहस्यदर्शनम्।)<br>
सिंहिकायाश्चनिधनंलङ्कामलयदर्शनम्।<br>
रात्रौलङ्काप्रवेशंचएकस्यचविचिन्तनम्।।1.3.28।।<br>
आपानभूमिगमनमवरोधस्यदर्शनम्।<br>
दर्शनंरावणस्यापिपुष्पकस्यचदर्शनम्।।1.3.29।।<br>
अशोकवनिकायानंसीतायाश्चैवदर्शनम्।<br>
अभिज्ञानप्रदानंचसीतायाश्चाभिभाषणम्।।1.3.30।।<br>
राक्षसीतर्जनंचैवत्रिजटास्वप्नदर्शनम्।<br>
मणिप्रदानंसीतायावृक्षभङ्गंतथैवच।।1.3.31।।<br>
राक्षसीविद्रवंचैवकिङ्कराणांनिबर्हणम्।<br>
ग्रहणंवायुसूनोश्चलङ्कादाहाभिगर्जनम्।।1.3.32।।<br>
प्रतिप्लवनमेवाथमधूनांहरणंतथा।<br>
राघवाश्वासनंचैवमणिनिर्यातनंतथा।।1.3.33।।<br>
सङ्गमंचसमुद्रेणनलसेतोश्चबन्धनम्।<br>
प्रतारंचसमुद्रस्यरात्रौलङ्कावरोधनम्।।1.3.34।।<br>
विभीषणेनसंसर्गंवधोपायनिवेदनम्।<br>
कुम्भकर्णस्यनिधनंमेघनादनिबर्हणम्।।1.3.35।।<br>
रावणस्यविनाशंचसीतावाप्तिमरेःपुरे।<br>
विभीषणाभिषेकंचपुष्पकस्यचदर्शनम्।।1.3.36।।<br>
अयोध्यायाश्चगमनंभरद्वाजसमागमम्॥१-३-३७<br>
प्रेषणंवायुपुत्रस्यभरतेनसमागमम्।<br>
रामाभिषेकाभ्युदयंसर्वसैन्यविसर्जनम्।<br>
स्वराष्ट्ररञ्जनंचैववैदेह्याश्चविसर्जनम्।।1.3.37।।<br>
अनागतंचयत्किञ्चिद्रामस्यवसुधातले।<br>
तच्चकारोत्तरेकाव्येवाल्मीकिर्भगवानृषिः।।1.3.38।।<script>ac.playbackRate=0.5</script>