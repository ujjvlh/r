<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-002-Brahma_Aagamanam.mp3" type="audio/mpeg"></audio><br>
<br>
नारदस्यतुतद्वाक्यंश्रुत्वावाक्यविशारदः।<br>
पूजयामासधर्मात्मासहशिष्योमहामुनिः।।1.2.1।।<br>
यथावत्पूजितस्तेनदेवर्षिर्नारदस्तदा।<br>
आपृष्ट्वैवाभ्यनुज्ञातःसजगामविहायसम्।।1.2.2।।<br>
समुहूर्तंगतेतस्मिन्देवलोकंमुनिस्तदा।<br>
जगामतमसातीरंजाह्नव्यास्त्वविदूरतः।।1.2.3।।<br>
सतुतीरंसमासाद्यतमसायामुनिस्तदा।<br>
शिष्यमाहस्थितंपार्श्वेदृष्ट्वातीर्थमकर्दमम्।।1.2.4।।<br>
अकर्दममिदंतीर्थंभरद्वाजनिशामय।<br>
रमणीयंप्रसन्नाम्बुसन्मनुष्यमनोयथा।।1.2.5।।<br>
न्यस्यतांकलशस्तातदीयतांवल्कलंमम।<br>
इदमेवावगाहिष्येतमसातीर्थमुत्तमम्।।1.2.6।।<br>
एवमुक्तेभरद्वाजोवाल्मीकेनमहात्मना।<br>
प्रायच्छतमुनेस्तस्यवल्कलंनियतोगुरोः।।1.2.7।।<br>
सशिष्यहस्तादादायवल्कलंनियतेन्द्रियः।<br>
विचचारहपश्यंस्तत्सर्वतोविपुलंवनम्।।1.2.8।।<br>
तस्याभ्याशेतुमिथुनंचरन्तमनपायिनम्।<br>
ददर्शभगवांस्तत्रक्रौञ्चयोश्चारुनिःस्वनम्।।1.2.9।।<br>
तस्मात्तुमिथुनादेकंपुमांसंपापनिश्चयः।<br>
जघानवैरनिलयोनिषादस्तस्यपश्यतः।।1.2.10।।<br>
तंशोणितपरीताङ्गंवेष्टमानंमहीतले।<br>
भार्यातुनिहतंदृष्ट्वारुरावकरुणांगिरम्।।1.2.11।।<br>
वियुक्तापतिनातेनद्विजेनसहचारिणा।<br>
ताम्रशीर्षेणमत्तेनपत्रिणासहितेनवै।।1.2.12।।<br>
तथातुतंद्विजंदृष्ट्वांनिषादेननिपातितम्।<br>
ऋषेर्धर्मात्मनस्तस्यकारुण्यंसमपद्यत।।1.2.13।।<br>
ततःकरुणवेदित्वादधर्मोऽयमितिद्विजः।<br>
निशाम्यरुदतींक्रौञ्चीमिदंवचनमब्रवीत्।।1.2.14।।<br>
मानिषादप्रतिष्ठांत्वमगमःशाश्वतीःसमाः।<br>
यत्क्रौञ्चमिथुनादेकमवधीःकाममोहितम्।।1.2.15।।<br>
तस्यैवंब्रुवतश्चिन्ताबभूवहृदिवीक्षतः।<br>
शोकार्तेनास्यशकुनेःकिमिदंव्याहृतंमया।।1.2.16।।<br>
चिन्तयन्समहाप्राज्ञश्चकारमतिमान्मतिम्।<br>
शिष्यंचैवाब्रवीद्वाक्यमिदंसमुनिपुङ्गवः।।1.2.17।।<br>
पादबद्धोऽक्षरसमस्तन्त्रीलयसमन्वितः।<br>
शोकार्त्तस्यप्रवृत्तोमेश्लोकोभवतुनान्यथा।।1.2.18।।<br>
शिष्यस्तुतस्यब्रुवतोमुनेर्वाक्यमनुत्तमम्।<br>
प्रतिजग्राहसंहृष्टस्तस्यतुष्टोऽभवद्गुरुः।।1.2.19।।<br>
सोऽभिषेकंततःकृत्वातीर्थेतस्मिन्यथाविधि।<br>
तमेवचिन्तयन्नर्थमुपावर्ततवैमुनिः।।1.2.20।।<br>
भरद्वाजस्ततःशिष्योविनीतःश्रुतवान्मुनेः।<br>
कलशंपूर्णमादायपृष्ठतोऽनुजगामह।।1.2.21।।<br>
सप्रविश्याश्रमपदंशिष्येणसहधर्मवित्।<br>
उपविष्टःकथाश्चान्याश्चकारध्यानमास्थितः।।1.2.22।।<br>
आजगामततोब्रह्मालोककर्त्तास्वयंप्रभुः।<br>
चतुर्मुखोमहातेजाद्रष्टुंतंमुनिपुङ्गवम्।।1.2.23।।<br>
वाल्मीकिरथतंदृष्ट्वासहसोत्थायवाग्यतः।<br>
प्राञ्जलिःप्रयतोभूत्वातस्थौपरमविस्मितः।।1.2.24।।<br>
पूजयामासतंदेवंपाद्यार्घ्यासनवन्दनैः।<br>
प्रणम्यविधिवच्चैनंपृष्ट्वानामयमव्ययम्।।1.2.25।।<br>
(अथोपविश्यभगवानासनेपरमार्चिते।)<br>
वाल्मीकयेमहर्षयेसन्दिदेशासनंततः।<br>
ब्रह्मणासमनुज्ञातःसोऽप्युपाविशदासने।।1.2.26।।<br>
उपविष्टेतदातस्मिन्साक्षाल्लोकपितामहे।<br>
तद्गतेनैवमनसावाल्मीकिर्ध्यानमास्थितः।।1.2.27।।<br>
पापात्मनाकृतंकष्टंवैरग्रहणबुद्धिना।<br>
यस्तादृशंचारुरवंक्रौञ्चंहन्यादकारणात्।।1.2.28।।<br>
शोचन्नेवमुहुःक्रौञ्चीमुपश्लोकमिमंपुनः।<br>
जगावन्तर्गतमनाभूत्वाशोकपरायणः।।1.2.29।।<br>
तमुवाचततोब्रह्माप्रहसन्मुनिपुङ्गवम्।<br>
श्लोकएवत्वयाबद्धोनात्रकार्याविचारणा।।1.2.30।।<br>
मच्छन्दादेवतेब्रह्मन्प्रवृत्तेयंसरस्वती।<br>
रामस्यचरितंकृत्स्नंकुरुत्वमृषिसत्तम।।1.2.31।।<br>
धर्मात्मनोगुणवतोलोकेरामस्यधीमतः।<br>
वृत्तंकथयधीरस्ययथातेनारदाच्छ्रुतम्।।1.2.32।।<br>
रहस्यंचप्रकाशंचयद्वृत्तंतस्यधीमतः।<br>
रामस्यसहसौमित्रेराक्षसानांचसर्वशः।।1.2.33।।<br>
वैदेह्याश्चैवयद्वृत्तंप्रकाशंयदिवारहः।<br>
तच्चाप्यविदितंसर्वंविदितंतेभविष्यति।।1.2.34।।<br>
नतेवागनृताकाव्येकाचिदत्रभविष्यति।<br>
कुरुरामकथांपुण्यांश्लोकबद्धांमनोरमाम्।।1.2.35।।<br>
यावत्स्थास्यन्तिगिरयःसरितश्चमहीतले।<br>
तावद्रामायणकथालोकेषुप्रचरिष्यति।।1.2.36।।<br>
यावद्रामायणकथात्वत्कृताप्रचरिष्यति।<br>
तावदूर्ध्वमधश्चत्वंमल्लोकेषुनिवत्स्यसि।।1.2.37।।<br>
इत्युक्त्वाभगवान्ब्रह्मातत्रैवान्तरधीयत।<br>
ततःसशिष्योवाल्मीकिर्मुनिर्विस्मयमाययौ।।1.2.38।।<br>
तस्यशिष्यास्ततःसर्वेजगुःश्लोकमिमंपुनः।<br>
मुहुर्मुहुःप्रीयमाणाःप्राहुश्चभृशविस्मिताः।।1.2.39।।<br>
समाक्षरैश्चतुर्भिर्यःपादैर्गीतोमहर्षिणा।<br>
सोऽनुव्याहरणाद्भूयःश्लोकःश्लोकत्वमागतः।।1.2.40।।<br>
तस्यबुद्धिरियंजातावाल्मीकेर्भावितात्मनः।<br>
कृत्स्नंरामायणंकाव्यमीदृशैःकरवाण्यहम्।।1.2.41।।<br>
उदारवृत्तार्थपदैर्मनोरमैस्ततःसरामस्यचकारकीर्तिमान्।<br>
समाक्षरैःश्लोकशतैर्यशस्विनोयशस्करंकाव्यमुदारधीर्मुनिः।।1.2.42।।<br>
तदुपगतसमाससन्धियोगंसममधुरोपनतार्थवाक्यबद्धम्।<br>
रघुवरचरितंमुनिप्रणीतंदशशिरसश्चवधंनिशामयध्वम्।।1.2.43।।<script>ac.playbackRate=0.5</script>