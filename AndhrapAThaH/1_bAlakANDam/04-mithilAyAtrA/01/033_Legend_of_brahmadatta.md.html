<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-033-Kushanabha_Kanyodvahaha.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
तस्यतद्वचनंश्रुत्वाकुशनाभस्यधीमतः।<br>
शिरोमिश्चरणौस्पृष्ट्वाकन्याशतमभाषत॥1.33.1॥<br>
<br>
वायुःसर्वात्मकोराजन्प्रधर्षयितुमिच्छति।<br>
अशुभंमार्गमास्थायनधर्मंप्रत्यवेक्षते॥1.33.2॥<br>
पितृमत्यःस्मभद्रंतेस्वच्छन्देनवयंस्थिताः।<br>
पितरंनोवृणीष्वत्वंयदिनोदास्यतेतव॥1.33.3॥<br>
तेनपापानुबन्धेनवचनंनप्रतीच्छता।<br>
एवंब्रुवन्त्यःसर्वाःस्मवायुनानिहताभृशम्॥1.33.4॥<br>
<br>
तासांतद्वचनंश्रुत्वाराजापरमधार्मिकः।<br>
प्रत्युवाचमहातेजाःकन्याशतमनुत्तमम्॥1.33.5॥<br>
क्षान्तंक्षमावतांपुत्र्यःकर्तव्यंसुमहत्कृतम्।<br>
ऐकमत्यमुपागम्यकुलंचावेक्षितंमम॥1.33.6॥<br>
अलङ्कारोहिनारीणांक्षमातुपुरुषस्यवा॥1.33.7॥<br>
दुष्करंतद्धिवःक्षान्तंत्रिदशेषुविशेषतः।<br>
यादृशीवःक्षमापुत्र्यःसर्वासामविशेषतः॥1.33.8॥<br>
क्षमादानंक्षमासत्यंक्षमायज्ञश्चपुत्रिकाः।<br>
क्षमायशःक्षमाधर्मःक्षमयाविष्ठितंजगत्॥1.33.9॥<br>
(विसृज्यकन्याःकाकुत्स्थराजात्रिदशविक्रमः॥१-३३-९)<br>
मन्त्रज्ञोमन्त्रयामासप्रदानंसहमन्त्रिभिः।<br>
देशकालौप्रदानस्यसदृशेप्रतिपादनम्॥1.33.10॥<br>
<br>
एतस्मिन्नेवकालेतुचूलीनाममहामुनिः।<br>
ऊर्ध्वरेताःशुभाचारोब्राह्मंतपउपागमत्॥1.33.11॥<br>
तप्यन्तंतमृषिंतत्रगन्धर्वीपर्युपासते।<br>
सोमदानामभद्रंतेऊर्मिलातनयातदा॥1.33.12॥<br>
[साचतंप्रणताभूत्वाशुश्रूषणपरायणा।<br>
उवासकालेधर्मिष्ठातस्यास्तुष्टोऽभवद्गुरुः॥1.33.13॥]<br>
सचतांकालयोगेनप्रोवाचरघुनन्दन।<br>
परितुष्टोऽस्मिभद्रंतेकिंकरोमितवप्रियम्॥1.33.14॥<br>
<br>
परितुष्टंमुनिंज्ञात्वागन्धर्वीमधुरस्वरा।<br>
उवाचपरमप्रीतावाक्यज्ञावाक्यकोविदम्॥1.33.15॥<br>
लक्ष्म्यासमुदितोब्राह्म्याब्रह्मभूतोमहातपाः।<br>
ब्राह्मेणतपसायुक्तंपुत्रमिच्छामिधार्मिक॥1.33.16॥<br>
अपतिश्चास्मिभद्रंतेभार्याचास्मिनकस्यचित्।<br>
ब्राह्मेणोपगतायाश्चदातुमर्हसिमेसुतम्॥1.33.17॥<br>
<br>
तस्याःप्रसन्नोब्रह्मर्षिर्ददौपुत्रमनुत्तमम्।<br>
ब्रह्मदत्तइतिख्यातंमानसंचूलिनःसुतम्॥1.33.18॥<br>
<br>
सराजासौमदेयस्तुपुरीमध्यावसत्तदा।<br>
काम्पिल्यांपरयालक्ष्म्यादेवराजोयथादिवम्॥1.33.19॥<br>
<br>
सबुद्धिंकृतवान्राजाकुशनाभःसुधार्मिकः।<br>
ब्रह्मदत्तायकाकुत्स्थदातुंकन्याशतंतदा॥1.33.20॥<br>
तमाहूयमहातेजाब्रह्मदत्तंमहीपतिः।<br>
ददौकन्याशतंराजासुप्रीतेनान्तरात्मना॥1.33.21॥<br>
<br>
यथाक्रमंततःपाणीञ्जग्राहरघुनन्दन।<br>
ब्रह्मदत्तोमहीपालस्तासांदेवपतिर्यथा॥1.33.22॥<br>
स्पृष्टमात्रेततःपाणौविकुब्जाविगतज्वराः।<br>
युक्ताःपरमयालक्ष्म्याबभुःकन्याशतंतदा॥1.33.23॥<br>
<br>
सदृष्ट्वावायुनामुक्ताःकुशनाभोमहीपतिः।<br>
बभूवपरमप्रीतोहर्षंलेभेपुनःपुनः॥1.33.24॥<br>
कृतोद्वाहंतुराजानंब्रह्मदत्तंमहीपतिः।<br>
सदारंप्रेषयामाससोपाध्यायगणंतदा॥1.33.25॥<br>
<br>
(सोमदाअपिसुतम्दृष्ट्वापुत्रस्यसदृशीम्क्रियाम्।)<br>
यथान्यायंचगन्धर्वीस्नुषास्ताःप्रत्यनन्दत।<br>
स्पृष्ट्वास्पृष्ट्वाचताःकन्याःकुशनाभंप्रशस्यच॥1.33.26॥</div></div><script>ac.playbackRate=0.5</script></body>
</html>