<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-036-Uma_Mahathyam.mp3" type="audio/mpeg"></audio><br>
<br>
उक्तवाक्येमुनौतस्मिन्नुभौराघवलक्ष्मणौ।<br>
अभिनन्द्यकथांवीरावूचतुर्मुनिपुङ्गवम्॥1.36.1॥<br>
<br>
(धर्मयुक्तम्इदम्ब्रह्मन्कथितम्परमम्त्वया।)<br>
दुहितुःशैलराजस्यज्येष्ठायावक्तुमर्हसि।<br>
विस्तरंविस्तरज्ञोऽसिदिव्यमानुषसम्भवम्॥1.36.2॥<br>
त्रीन्पथोहेतुनाकेनप्लावयेल्लोकपावनी॥1.36.3॥<br>
कथंगङ्गात्रिपथगाविश्रुतासरिदुत्तमा।<br>
त्रिषुलोकेषुधर्मज्ञकर्मभिःकैःसमन्विता॥1.36.4॥<br>
<br>
[तथाब्रुवतिकाकुत्स्थेविश्वामित्रस्तपोधनः।]<br>
निखिलेनकथांसर्वामृषिमध्येन्यवेदयत्॥1.36.5॥'<br>
<br>
पुरारामकृतोद्वाहोनीलकण्ठोमहातपाः।<br>
दृष्ट्वाचस्पृहयादेवींमैथुनायोपचक्रमे॥1.36.6॥<br>
(तस्यसंक्रीडमानस्यमहादेवस्यधीमतः।<br>
शितिकण्ठस्यदेवस्यदिव्यंवर्षशतङ्गतम्॥१-३६-६)<br>
[एवंमन्मथयुद्धेतुतयोर्नासीत्पराजयः॥<br>
नचापितनयोरामतस्यामासीत्परन्तप॥1.36.7॥]<br>
<br>
ततोदेवाःसमुद्विग्नाःपितामहपुरोगमाः।<br>
यदिहोत्पद्यतेभूतंकस्तत्प्रतिसहिष्यते॥1.36.8॥<br>
अभिगम्यसुराःसर्वेप्रणिपत्येदमब्रुवन्॥1.36.9॥<br>
<br>
देवदेवमहादेवलोकस्यास्यहितेरत।<br>
सुराणांप्रणिपातेनप्रसादंकर्तुमर्हसि॥1.36.10॥<br>
नलोकाधारयिष्यन्तितवतेजःसुरोत्तम।<br>
ब्राह्मेणतपसायुक्तोदेव्यासहतपश्चर॥1.36.11॥<br>
त्रैलोक्यहितकामार्थंतेजस्तेजसिधारय॥1.36.12॥<br>
[रक्षसर्वान्इमाल्ँलोकान्नालोकम्कर्तुम्अर्हसि॥१-३६-११]<br>
<br>
देवतानांवचःश्रुत्वासर्वलोकमहेश्वरः।<br>
बाढमित्यब्रवीत्सर्वान्पुनश्चेदमुवाचह॥1.36.13॥<br>
<br>
धारयिष्याम्यहंतेजस्तेजस्येवसहोमया।<br>
त्रिदशाःपृथिवीचैवनिर्वाणम्+++(=निवृत्तिम्)+++अधिगच्छतु॥1.36.14॥<br>
यदिदंक्षुभितंस्थानान्ममतेजोह्यनुत्तमम्।<br>
धारयिष्यतिकस्तन्मेब्रुवन्तुसुरसत्तमाः॥1.36.15॥<br>
<br>
एवमुक्तास्ततोदेवाःप्रत्यूचुर्वृषभध्वजम्।<br>
यत्तेजःक्षुभितंह्येतत्तद्धराधारयिष्यति॥1.36.16॥<br>
<br>
एवमुक्तःसुरपतिःप्रमुमोचमहीतले।<br>
तेजसापृथिवीयेनव्याप्तासगिरिकानना॥1.36.17॥<br>
<br>
ततोदेवाःपुनरिदमूचुश्चाथहुताशनम्।<br>
प्रविशत्वंमहातेजोरौद्रंवायुसमन्वितः॥1.36.18॥<br>
<br>
(तद्अग्निनापुनर्व्याप्तंसञ्जातम्श्वेतपर्वतम्।)<br>
दिव्यंशरवणंचैवपावकादित्यसन्निभम्।<br>
यत्रजातोमहातेजाःकार्तिकेयोऽग्निसम्भवः॥1.36.19॥<br>
<br>
अथोमांचशिवंचैवदेवाःसर्पिगणास्तदा।<br>
पूजयामासुरत्यर्थंसुप्रीतमनसस्ततः॥1.36.20॥<br>
<br>
अथशैलसुतारामत्रिदशानिदमब्रवीत्।<br>
समन्युरशपत्सर्वान्क्रोधसंरक्तलोचना॥1.36.21॥<br>
<br>
यस्मान्निवारिताचैवसङ्गतिःपुत्रकाम्यया।<br>
अपत्यंस्वेषुदारेषुतस्मान्नोत्पादयिष्यथ॥1.36.22॥<br>
अद्यप्रभृतियुष्माकमप्रजाःसन्तुपत्नयः।<br>
<br>
एवमुक्त्वासुरान्सर्वान्शशापपृथिवीमपि॥1.36.23॥<br>
(अवनेनैकरूपात्वम्बहुभार्याभविष्यसि॥१-३६-२३)<br>
नचपुत्रकृताम्प्रीतिम्मत्क्रोधकलुषीकृता।<br>
प्राप्स्यसित्वंसुदुर्मेधेममपुत्रमनिच्छती॥1.36.24॥<br>
<br>
तान्सर्वान्व्रीडितान्दृष्ट्वासुरान्सुरपतिस्तदा।<br>
गमनायोपचक्रामदिशंवरुणपालिताम्॥1.36.25॥<br>
सगत्वातपआतिष्ठत्पार्श्वेतस्योत्तरेगिरेः।<br>
हिमवत्प्रभवेशृङ्गेसहदेव्यामहेश्वरः॥1.36.26॥<br>
<br>
एषतेविस्तरोरामशैलपुत्र्यानिवेदितः।<br>
गङ्गायाःप्रभवंचैवशृणुमेसहलक्ष्मणः॥1.36.27॥<script>ac.playbackRate=0.5</script>