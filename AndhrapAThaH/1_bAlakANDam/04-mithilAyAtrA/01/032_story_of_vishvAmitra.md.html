<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-032-Koushika_Vamsha_Katha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ब्रह्मयोनिर्महानासीत्कुशोनाममहातपाः।<br>
अक्लिष्टव्रतधर्मज्ञःसज्जनप्रतिपूजकः॥1.32.1॥<br>
(समहात्माकुलीनायांयुक्तायांसुमहाबलान्।)<br>
वैदर्भ्यांजनयामाससदृशांश्चतुरःसुतान्।<br>
कुशाम्बंकुशनाभंचआधूर्तरजसंवसुम्॥1.32.2॥<br>
दीप्तियुक्तान्महोत्साहान्क्षत्रधर्मचिकीर्षया।<br>
<br>
तानुवाचकुशःपुत्रान्धर्मिष्ठान्सत्यवादिनः॥1.32.3॥<br>
(क्रियताम्पालनम्पुत्राधर्मप्राप्यथपुष्कलम्॥१-३२-४)<br>
<br>
ऋषेस्तुवचनंश्रुत्वाचत्वारोलोकसम्मताः।<br>
निवेशंचक्रिरेसर्वेपुराणांनृवरास्तदा॥1.32.4॥<br>
कुशाम्बस्तुमहातेजाःकौशाम्बीमकरोत्पुरीम्।<br>
कुशनाभस्तुधर्मात्मापुरंचक्रेमहोदयम्॥1.32.5॥<br>
आधूर्तरजसोरामधर्मारण्यंमहीपतिः।<br>
चक्रेपुरवरंराजावसुश्चक्रेगिरिव्रजम्॥1.32.6॥<br>
<br>
एषावसुमतीरामवसोस्तस्यमहात्मनः।<br>
एतेशैलवराःपञ्चप्रकाशन्तेसमन्ततः॥1.32.7॥<br>
सुमागधीनदीरम्यामगधान्विश्रुताययौ।<br>
पञ्चानांशैलमुख्यानांमध्येमालेवशोभते॥1.32.8॥<br>
सैषाहिमागधीरामवसोस्तस्यमहात्मनः।<br>
पूर्वाभिचरितारामसुक्षेत्रासस्यमालिनी॥1.32.9॥<br>
<br>
कुशनाभस्तुराजर्षिःकन्याशतमनुत्तमम्।<br>
जनयामासधर्मात्माघृताच्यांरघुनन्दन॥1.32.10॥<br>
तास्तुयौवनशालिन्योरूपवत्यःस्वलङ्कृताः।<br>
उद्यानभूमिमागम्यप्रावृषीवशतह्रदाः॥1.32.11॥<br>
गायन्त्योनृत्यमानाश्चवादयन्त्यश्चसर्वशः।<br>
आमोदंपरमंजग्मुर्वराभरणभूषिताः॥1.32.12॥<br>
<br>
अथताश्चारुसर्वाङ्ग्योरूपेणाप्रतिमाभुवि।<br>
उद्यानभूमिमागम्यताराइवघनान्तरे॥1.32.13॥<br>
[ताःसर्वगुणसम्पन्नारूपयौवनसंयुताः।<br>
दृष्ट्वासर्वात्मकोवायुरिदंवचनमब्रवीत्॥1.32.14॥]<br>
<br>
अहंवःकामयेसर्वाभार्याममभविष्यथ।<br>
मानुषस्त्यज्यतांभावोदीर्घमायुरवाप्स्यथ॥1.32.15॥<br>
चलंहियौवनंनित्यंमानुषेषुविशेषतः।<br>
अक्षयंयौवनंप्राप्ताअमर्यश्चभविष्यथ॥1.32.16॥<br>
<br>
तस्यतद्वचनंश्रुत्वावायोरक्लिष्टकर्मणः।<br>
अपहास्यततोवाक्यंकन्याशतमथाब्रवीत्॥1.32.17॥<br>
अन्तश्चरसिभूतानांसर्वेषांत्वंसुरोत्तम।<br>
प्रभावज्ञाःस्मतेसर्वाःकिमस्मानवमन्यसे॥1.32.18॥<br>
कुशनाभसुताःसर्वाःसमर्थास्त्वांसुरोत्तम।<br>
स्थानाच्च्यावयितुंदेवंरक्षामस्तुतपोवयम्॥1.32.19॥<br>
माभूत्सकालोदुर्मेधःपितरंसत्यवादिनम्।<br>
नावमन्यस्वधर्मेणस्वयंवरमुपास्महे॥1.32.20॥<br>
पिताहिप्रभुरस्माकंदैवतंपरमंहिनः।<br>
यस्यनोदास्यतिपितासनोभर्ताभविष्यति॥1.32.21॥<br>
<br>
तासांतद्वचनंश्रुत्वावायुःपरमकोपनः।<br>
प्रविश्यसर्वगात्राणिबभञ्जभगवान्प्रभुः॥1.32.22॥<br>
ताःकन्याःवायुनाभग्नाविविशुर्नृपतेर्गृहम्।<br>
प्रापतन्भुविसम्भ्रान्ताःसलज्जाःसाश्रुलोचनाः॥1.32.23॥<br>
<br>
सचतादयितादीनाःकन्याःपरमशोभनाः।<br>
दृष्ट्वाभग्नास्तदाराजासम्भ्रान्तइदमब्रवीत्॥1.32.24॥<br>
किमिदंकथ्यतांपुत्र्यःकोधर्ममवमन्यते।<br>
कुब्जाःकेनकृताःसर्वावेष्टन्त्योनाभिभाषथ॥1.32.25॥<br>
एवंराजाविनिश्वस्यसमाधिंसन्दधेततः॥1.32.26॥</div></div><script>ac.playbackRate=0.5+parseInt(slider.value)/200</script></body>
</html>