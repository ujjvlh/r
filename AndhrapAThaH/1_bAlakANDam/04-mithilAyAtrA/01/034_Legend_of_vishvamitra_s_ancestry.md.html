<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-034-Vishvamitra_Vamsha_Varnavam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
कृतोद्वाहेगतेतस्मिन्ब्रह्मदत्तेचराघव।<br>
अपुत्रःपुत्रलाभायपौत्रीमिष्टिमकल्पयत्॥1.34.1॥<br>
इष्ट्यांचवर्तमानायांकुशनाभंमहीपतिम्।<br>
उवाचपरमोदारःकुशोब्रह्मसुतस्तदा॥1.34.2॥<br>
पुत्रतेसदृशःपुत्रोभविष्यतिसुधार्मिकः।<br>
गाधिंप्राप्स्यसितेनत्वंकीर्तिंलोकेचशाश्वतीम्॥1.34.3॥<br>
<br>
एवमुक्त्वाकुशोरामकुशनाभंमहीपतिम्।<br>
जगामाकाशमाविश्यब्रह्मलोकंसनातनम्॥1.34.4॥<br>
कस्यचित्त्वथकालस्यकुशनाभस्यधीमतः।<br>
यज्ञेपरमधर्मिष्ठोगाधिरित्येवनामतः॥1.34.5॥<br>
सपिताममकाकुत्स्थगाधिःपरमधार्मिकः।<br>
कुशवंशप्रसूतोऽस्मिकौशिकोरघुनन्दन॥1.34.6॥<br>
<br>
पूर्वजाभगिनीचापिममराघवसुव्रता।<br>
नाम्नासत्यवतीनामऋचीकेप्रतिपादिता॥1.34.7॥<br>
सशरीरागतास्वर्गंभर्तारमनुवर्तिनी।<br>
कौशिकीपरमोदाराप्रवृत्ताचमहानदी॥1.34.8॥<br>
दिव्यापुण्योदकारम्याहिमवन्तमुपाश्रिता।<br>
लोकस्यहितकामार्थंप्रवृत्ताभगिनीमम॥1.34.9॥<br>
<br>
ततोऽहंहिमवत्पार्श्वेवसामिनिरतःसुखम्।<br>
भगिन्यांस्नेहसंयुक्तःकौशिक्यांरघुनन्दन॥1.34.10॥<br>
सातुसत्यवतीपुण्यासत्येधर्मेप्रतिष्ठिता।<br>
पतिव्रतामहाभागाकौशिकीसरितांवरा॥1.34.11॥<br>
<br>
अहंहिनियमाद्रामहित्वातांसमुपागतः।<br>
सिद्धाश्रममनुप्राप्यसिद्धोऽस्मितवतेजसा॥1.34.12॥<br>
<br>
एषारामममोत्पत्तिःस्वस्यवंशस्यकीर्तिता।<br>
देशस्यचमहाबाहोयन्मांत्वंपरिपृच्छसि॥1.34.13॥<br>
गतोऽर्द्धरात्रःकाकुत्स्थकथाःकथयतोमम।<br>
निद्रामभ्येहिभद्रंतेमाभूद्विघ्नोऽध्वनीहनः॥1.34.14॥<br>
निष्पन्दास्तरवःसर्वेनिलीनामृगपक्षिणः।<br>
नैशेनतमसाव्याप्तादिशश्चरघुनन्दन॥1.34.15॥<br>
शनैर्वियुज्यतेसन्ध्यानभोनेत्रैरिवावृतम्।<br>
नक्षत्रतारागहनंज्योतिर्भिरवभासते॥1.34.16॥<br>
उत्तिष्ठतिचशीतांशुःशशीलोकतमोनुदः।<br>
ह्लादयन्प्राणिनांलोकेमनांसिप्रभयाविभो॥1.34.17॥<br>
नैशानिसर्वभूतानिप्रचरन्तिततस्ततः।<br>
यक्षराक्षससङ्घाश्चरौद्राश्चपिशिताशनाः॥1.34.18॥<br>
<br>
एवमुक्त्वामहातेजाविरराममहामुनिः।<br>
साधुसाध्वितितंसर्वेऋषयोह्यभ्यपूजयन्॥1.34.19॥<br>
कुशिकानामयंवंशोमहान्धर्मपरःसदा।<br>
ब्रह्मोपमामहात्मानःकुशवंश्यानरोत्तमाः॥1.34.20॥<br>
विशेषेणभवानेवविश्वामित्रोमहायशाः।<br>
कौशिकीचसरिच्छ्रेष्ठाकुलोद्योतकरीतव॥1.34.21॥<br>
इतितैर्मुनिशार्दूलैःप्रशस्तःकुशिकात्मजः।<br>
<br>
निद्रामुपागमच्छ्रीमानस्तङ्गतइवांशुमान्॥1.34.22॥<br>
रामोऽपिसहसौमित्रिःकिञ्चिदागतविस्मयः।<br>
प्रशस्यमुनिशार्दूलंनिद्रांसमुपसेवते॥1.34.23॥</div></div><script>ac.playbackRate=0.5+parseInt(slider.value)/200</script></body>
</html>