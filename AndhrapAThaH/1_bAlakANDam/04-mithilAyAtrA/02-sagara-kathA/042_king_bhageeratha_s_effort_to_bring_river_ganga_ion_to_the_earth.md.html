<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-042-Bhagiratha_Yathnaha.mp3" type="audio/mpeg"></audio><br>
<br>
कालधर्मंगतेरामसगरेप्रकृतीजनाः।<br>
राजानंरोचयामासुरंशुमन्तंसुधार्मिकम्॥1.42.1॥<br>
<br>
सराजासुमहानसीदंशुमान्रघुनन्दन।<br>
तस्यपुत्रोमहानासीद्दिलीपइतिविश्रुतः॥1.42.2॥<br>
तस्मिन्राज्यंसमावेश्यदिलीपेरघुनन्दन।<br>
हिमवच्छिखरेपुण्येतपस्तेपेसुदारुणम्॥1.42.3॥<br>
द्वात्रिंशच्चसहस्राणिवर्षाणिसुमहायशाः।<br>
तपोवनंगतोरामस्वर्गंलेभेतपोधनः॥1.42.4॥<br>
<br>
दिलीपस्तुमहातेजाःश्रुत्वापैतामहंवधम्।<br>
दुःखोपहतयाबुद्ध्यानिश्चयंनाध्यगच्छत॥1.42.5॥<br>
कथंगङ्गावतरणंकथंतेषांजलक्रिया।<br>
तारयेयंकथंचैनानितिचिन्तापरोऽभवत्॥1.42.6॥<br>
<br>
तस्यचिन्तयतोनित्यंधर्मेणविदितात्मनः।<br>
पुत्रोभगीरथोनामजज्ञेपरमधार्मिकः॥1.42.7॥<br>
दिलीपस्तुमहातेजायज्ञैर्बहुभिरिष्टवान्।<br>
त्रिंशद्वर्षसहस्राणिराजाराज्यमकारयत्॥1.42.8॥<br>
अगत्वानिश्चयंराजातेषामुद्धरणंप्रति।<br>
व्याधिनानरशार्दूलकालधर्ममुपेयिवान्॥1.42.9॥<br>
इन्द्रलोकंगतोराजास्वार्जितेनैवकर्मणा।<br>
राज्येभगीरथंपुत्रमभिषिच्यनरर्षभः॥1.42.10॥<br>
<br>
भगीरथस्तुराजर्षिर्धार्मिकोरघुनन्दन।<br>
अनपत्योमहातेजाःप्रजाकामःसचाप्रजः॥1.42.11॥<br>
मन्त्रिष्वाधायतद्राज्यंगङ्गावतरणेरतः॥1.42.12॥<br>
सतपोदीर्घमातिष्ठद्गोकर्णेरघुनन्दन।<br>
ऊर्ध्वबाहुःपञ्चतपामासाहारोजितेन्द्रियः॥1.42.13॥<br>
<br>
तस्यवर्षसहस्राणिघोरेतपसितिष्ठतः।<br>
अतीतानिमहाबाहोतस्यराज्ञोमहात्मनः॥1.42.14॥<br>
<br>
सुप्रीतोभगवान्ब्रह्माप्रजानांपतिरीश्वरः॥1.42.15॥<br>
ततःसुरगुणैःसार्द्धमुपागम्यपितामहः।<br>
भगीरथंमहात्मानंतप्यमानमथाब्रवीत्॥1.42.16॥<br>
<br>
भगीरथमहाभागप्रीतस्तेऽहंजनेश्वर।<br>
तपसाचसुतप्तेनवरंवरयसुव्रत॥1.42.17॥<br>
<br>
तमुवाचमहातेजाःसर्वलोकपितामहम्।<br>
भगीरथोमहाभागःकृताञ्जलिरुपस्थितः॥1.42.18॥<br>
यदिमेभगवन्प्रीतोयद्यस्तितपसःफलम्।<br>
सगरस्यात्मजाःसर्वेमत्तस्सलिलमाप्नुयुः॥1.42.19॥<br>
गङ्गायाःसलिलक्लिन्नेभस्मन्येषांमहात्मनाम्।<br>
स्वर्गंगच्छेयुरत्यन्तंसर्वेमेप्रपितामहाः॥1.42.20॥<br>
देयाचसन्ततिर्देवनावसीदेत्कुलंचनः।<br>
इक्ष्वाकूणांकुलेदेवएषमेऽस्तुवरःपरः॥1.42.21॥<br>
<br>
उक्तवाक्यंतुराजानंसर्वलोकपितामहः।<br>
प्रत्युवाचशुभांवाणींमधुरांमधुराक्षराम्॥1.42.22॥<br>
<br>
मनोरथोमहानेषभगीरथमहारथ।<br>
एवंभवतुभद्रंतेइक्ष्वाकुकुलवर्द्धन॥1.42.23॥<br>
इयंहैमवतीगङ्गाज्येष्ठाहिमवतःसुता।<br>
तांवैधारयितुंशक्तोहरस्तत्रनियुज्यताम्॥1.42.24॥<br>
गङ्गायाःपतनंराजन्पृथिवीनसहिष्यति।<br>
तांवैधारयितुंवीरनान्यंपश्यामिशूलिनः॥1.42.25॥<br>
<br>
तमेवमुक्त्वाराजानंगङ्गांचाभाष्यलोककृत्।<br>
जगामत्रिदिवंदेवस्सहदेवैर्मरुद्गणैः॥1.42.26॥<script>ac.playbackRate=0.5</script>