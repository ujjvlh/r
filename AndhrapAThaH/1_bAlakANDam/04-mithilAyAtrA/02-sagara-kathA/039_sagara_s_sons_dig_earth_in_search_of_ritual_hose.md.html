<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-039-Sagara_Ashvamedhaha.mp3" type="audio/mpeg"></audio><br>
<br>
विश्वामित्रवचःश्रुत्वाकथान्तेरघुनन्दनः।<br>
उवाचपरमप्रीतोमुनिंदीप्तमिवानलम्॥1.39.1॥<br>
<br>
श्रोतुमिच्छामिभद्रंतेविस्तरेणकथामिमाम्।<br>
पूर्वकोमेकथंब्रह्मन्यज्ञंवैसमुपाहरत्॥1.39.2॥<br>
<br>
तस्यतद्वचनंश्रुत्वाकौतूहलसमन्वितः।<br>
विश्वामित्रस्तुकाकुत्स्थमुवाचप्रहसन्निव।<br>
<br>
श्रूयतांविस्तरोरामसगरस्यमहात्मनः॥1.39.3॥<br>
शङ्करश्वशुरोनामहिमवानचलोत्तमः।<br>
विन्ध्यपर्वतमासाद्यनिरीक्षेतेपरस्परम्॥1.39.4॥<br>
तयोर्मध्येप्रवृत्तोऽभूद्यज्ञःसपुरुषोत्तम।<br>
सहिदेशोनरव्याघ्रप्रशस्तोयज्ञकर्मणि॥1.39.5॥<br>
तस्याश्वचर्यांकाकुत्स्थदृढधन्वामहारथः।<br>
अंशुमानकरोत्तातसगरस्यमतेस्थितः॥1.39.6॥<br>
<br>
तस्यपर्वणितंयज्ञंयजमानस्यवासवः।<br>
राक्षसींतनुमास्थाययज्ञीयाश्वमपाहरत्॥1.39.7॥<br>
ह्रियमाणोतुकाकुत्स्थतस्मिन्नश्वेमहात्मनः।<br>
उपाध्यायगणाःसर्वेयजमानमथाब्रुवन्॥1.39.8॥<br>
<br>
अयंपर्वणिवेगेनयज्ञीयाश्वोऽपनीयते।<br>
हर्तारंजहिकाकुत्स्थहयश्चैवोपनीयताम्॥1.39.9॥<br>
यज्ञच्छिद्रंभवत्येतत्सर्वेषामशिवायनः।<br>
तत्तथाक्रियतांराजन्यथाऽच्छिद्रःक्रतुर्भवेत्॥1.39.10॥<br>
उपाध्यायवचःश्रुत्वातस्मिन्सदसिपार्थिवः।<br>
षष्टिंपुत्रसहस्राणिवाक्यमेतदुवाचह॥1.39.11॥<br>
गतिंपुत्रानपश्यामिरक्षसांपुरुषर्षभाः।<br>
मन्त्रपूतैर्महाभागैरास्थितोहिमहाक्रतुः॥1.39.12॥<br>
तद्गच्छतविचिन्वध्वंपुत्रकाभद्रमस्तुवः।<br>
समुद्रमालिनींसर्वांपृथिवीमनुगच्छत॥1.39.13॥<br>
एकैकंयोजनंपुत्राविस्तारमभिगच्छत॥1.39.14॥<br>
यावत्तुरगसन्दर्शस्तावत्खनतमेदिनीम्।<br>
तंचैवहयहर्तारंमार्गमाणाममाज्ञया॥1.39.15॥<br>
दीक्षितःपौत्रसहितःसोपाध्यायगणोह्यहम्।<br>
इहस्थास्यामिभद्रंवोयावत्तुरगदर्शनम्॥1.39.16॥<br>
<br>
इत्युक्ताहृष्टमनसोराजपुत्रामहाबलाः।<br>
जग्मुर्मुहीतलंरामपितुर्वचनयन्त्रिताः॥1.39.17॥<br>
योजनायामविस्तारमेकैकोधरणीतलम्।<br>
बिभिदुःपुरुषव्याघ्रवज्रस्पर्शसमैर्नखैः॥1.39.18॥<br>
शूलैरशनिकल्पैश्चहलैश्चापिसुदारुणैः।<br>
भिद्यमानावसुमतीननादरघुनन्दन॥1.39.19॥<br>
नागानांवध्यमानानामसुराणांचराघव।<br>
राक्षसानांचदुर्द्धर्षःसत्त्वानांनिनदोऽभवत्॥1.39.20॥<br>
योजनानांसहस्राणिषष्टिंतुरघुनन्दन।<br>
बिभिदुर्धरणींवीरारसातलमनुत्तमम्॥1.39.21॥<br>
<br>
एवंपर्वतसम्बाधंजम्बूद्वीपंनृपात्मजाः।<br>
खनन्तोनृपशार्दूलसर्वतःपरिचक्रमुः॥1.39.22॥<br>
<br>
ततोदेवाःसगन्धर्वाःसासुरास्सहपन्नगाः।<br>
सम्भ्रान्तमनसःसर्वेपितामहमुपागमन्॥1.39.23॥<br>
तेप्रसाद्यमहात्मानंविषण्णवदनास्तदा।<br>
ऊचुःपरमसन्त्रस्ताःपितामहमिदंवचः॥1.39.24॥<br>
<br>
भगवन्पृथिवीसर्वाखन्यतेसगरात्मजैः।<br>
बहवश्चमहात्मानोहन्यन्तेतलवासिनः॥1.39.25॥<br>
<br>
अयंयज्ञहरोऽस्माकमनेनाश्वोऽपनीयते।<br>
इतितेसर्वभूतानिनिघ्नन्तिसगरात्मजाः॥1.39.26॥<script>ac.playbackRate=0.5</script>