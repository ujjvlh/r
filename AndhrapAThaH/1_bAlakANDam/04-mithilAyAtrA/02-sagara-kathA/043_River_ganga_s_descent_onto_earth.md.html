<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-043-GangavaTharanam.mp3" type="audio/mpeg"></audio><br>
<br>
देवदेवेगतेतस्मिन्सोऽङ्गुष्ठाग्रनिपीडिताम्।<br>
कृत्वावसुमतींरामसंवत्सरमुपासत॥1.43.1॥<br>
<br>
अथसंवत्सरेपूर्णेसर्वलोकनमस्कृतः।<br>
उमापतिःपशुपतीराजानमिदमब्रवीत्॥1.43.2॥<br>
प्रीतस्तेऽहंनरश्रेष्ठकरिष्यामितवप्रियम्।<br>
शिरसाधारयिष्यामिशैलराजसुतामहम्॥1.43.3॥<br>
<br>
(ततोहैमवतीज्येष्ठासर्वलोकनमस्कृता।)<br>
तदासाऽतिमहद्रूपंकृत्वावेगंचदुस्सहम्।<br>
आकाशादपतद्रामशिवेशिवशिरस्युत॥1.43.4॥<br>
अचिन्तयच्चसादेवीगङ्गापरमदुर्द्धरा।<br>
विशाम्यहंहिपातालंस्रोतसागृह्यशङ्करम्॥1.43.5॥<br>
<br>
तस्यावलेपनंज्ञात्वाक्रुद्धस्तुभगवान्हरः।<br>
तिरोभावयितुंबुद्धिंचक्रेत्रिणयनस्तदा॥1.43.6॥<br>
सातस्मिन्पतितापुण्यापुण्येरुद्रस्यमूर्द्धनि।<br>
हिमवत्प्रतिमेरामजटामण्डलगह्वरे॥1.43.7॥<br>
साकथञ्चिन्महींगन्तुंनाशक्नोद्यत्नमास्थिता।<br>
नैवनिर्गमनंलेभेजटामण्डलमोहिता॥1.43.8॥<br>
तत्रैवाबम्भ्रमद्देवीसंवत्सरगणान्बहून्।<br>
<br>
तामपश्यन्पुनस्तत्रतपःपरममास्थितः॥1.43.9॥<br>
अनेनतोषितश्चाभूदत्यर्थंरघुनन्दन।<br>
विससर्जततोगङ्गांहरोबिन्दुसरःप्रति॥1.43.10॥<br>
तस्यांविसृज्यमानायांसप्तस्रोतांसिजज्ञिरे॥1.43.11॥<br>
ह्लादिनीपावनीचैवनलिनीचतथाऽपरा।<br>
तिस्रःप्राचींदिशंजग्मुर्गङ्गाश्शिवजलाश्शुभाः॥1.43.12॥<br>
सुचक्षुश्चैवसीताचसिन्धुश्चैवमहानदी।<br>
तिस्रस्त्वेतादिशंजग्मुःप्रतीचींतुशुभोदकाः॥1.43.13॥<br>
सप्तमीचान्वगात्तासांभगीरथमथोनृपम्॥1.43.14॥<br>
<br>
भगीरथोऽपिराजर्षिर्दिव्यंस्यन्दनमास्थितः।<br>
प्रायादग्रेमहातेजागङ्गातंचाप्यनुव्रजत्॥1.43.15॥<br>
गगनाच्छङ्करशिरस्ततोधरणिमाश्रिता।<br>
व्यसर्पतजलंतत्रतीव्रशब्दपुरस्कृतम्॥1.43.16॥<br>
मत्स्यकच्छपसङ्घैश्चशिंशुमारगणैस्तदा।<br>
पतद्भिःपतितैश्चान्यैर्व्यरोचतवसुन्धरा॥1.43.17॥<br>
<br>
ततोदेवर्षिगन्धर्वायक्षाःसिद्धगणास्तदा।<br>
व्यलोकयन्ततेतत्रगगनाद्गांगतांतथा॥1.43.18॥<br>
विमानैर्नगराकारैर्हयैर्गजवरैस्तदा।<br>
पारिप्लवगतैश्चापिदेवतास्तत्रविष्ठिताः॥1.43.19॥<br>
<br>
तदद्भुततमंलोकेगङ्गापतनमुत्तमम्।<br>
दिदृक्षवोदेवगणाःसमीयुरमितौजसः॥1.43.20॥<br>
सम्पतद्भिःसुरगणैस्तेषांचाभरणौजसा।<br>
शतादित्यमिवाभातिगगनंगततोयदम्॥1.43.21॥<br>
शिंशुमारोरगगणैर्मीनैरपिचचञ्चलैः।<br>
विद्युद्भिरिवविक्षिप्तमाकाशमभवत्तदा॥1.43.22॥<br>
पाण्डरैःसलिलोत्पीडैःकीर्यमाणैःसहस्रधा।<br>
शारदाभ्रैरिवाकीर्णंगगनंहंससम्प्लवैः॥1.43.23॥<br>
क्वचिद्द्रुततरंयातिकुटिलंक्वचिदायतम्।<br>
विनतंक्वचिदुद्भूतंक्वचिद्यातिशनैःशनैः॥1.43.24॥<br>
सलिलेनैवसलिलंक्वचिदभ्याहतंपुनः।<br>
मुहुरूर्द्ध्वमुखंगत्वापपातवसुधातलम्॥1.43.25॥<br>
तच्छङ्करशिरोभ्रष्टंभ्रष्टंभूमितलेपुनः।<br>
व्यरोचततदातोयंनिर्मलंगतकल्मषम्॥1.43.26॥<br>
<br>
तत्रदेवर्षिगन्धर्वावसुधातलवासिनः।<br>
भवाङ्गपतितंतोयंपवित्रमितिपस्पृशुः॥1.43.27॥<br>
शापात्प्रपतितायेचगगनाद्वसुधातलम्।<br>
कृत्वातत्राभिषेकंतेबभूवुर्गतकल्मषाः॥1.43.28॥<br>
धूतपापाःपुनस्तेनतोयेनाथसुभास्वता।<br>
पुनराकाशमाविश्यस्वान्लोकान्प्रतिपेदिरे॥1.43.29॥<br>
<br>
मुमुदेमुदितोलोकस्तेनतोयेनभास्वता।<br>
कृताभिषेकोगङ्गायांबभूवविगतक्लमः॥1.43.30॥<br>
भगीरथोऽपिराजर्षिर्दिव्यंस्यन्दनमास्थितः।<br>
प्रायादग्रेमहातेजास्तंगङ्गापृष्टतोऽन्वगात्॥1.43.31॥<br>
देवाःसर्षिगणाःसर्वेदैत्यदानवराक्षसाः।<br>
गन्धर्वयक्षप्रवराःसकिन्नरमहोरगाः॥1.43.32॥<br>
सर्वाश्चाप्सरसोरामभगीरथरथानुगाम्।<br>
गङ्गामन्वगमन्प्रीताःसर्वेजलचराश्चये॥1.43.33॥<br>
<br>
यतोभगीरथोराजाततोगङ्गायशस्विनी।<br>
जगामसरितांश्रेष्ठासर्वपापविनाशिनी॥1.43.34॥<br>
<br>
ततोहियजमानस्यजह्नोरद्भुतकर्मणः।<br>
गङ्गासम्प्लावयामासयज्ञवाटंमहात्मनः॥1.43.35॥<br>
<br>
तस्यावलेपनंज्ञात्वाक्रुद्धोजह्नुश्चराघव।<br>
अपिबच्चजलंसर्वंगङ्गायाःपरमाद्भुतम्॥1.43.36॥<br>
अपिबत्तुजलम्सर्वम्गंगयाःपरमअद्भुतम्।<br>
<br>
ततोदेवाःसगंघर्वऋषयश्चसुविस्मिताः॥१-४३-३६<br>
पूजयन्तिमहात्मानंजह्नुंपुरुषसत्तमम्।<br>
गङ्गांचापिनयन्तिस्मदुहितृत्वेमहात्मनः॥1.43.37॥<br>
<br>
ततस्तुष्टोमहातेजाःश्रोत्राभ्यामसृजत्पुनः।<br>
तस्माज्जह्नुसुतागङ्गाप्रोच्यतेजाह्नवीतिच॥1.43.38॥<br>
(जगामचपुनःगंगभगीरथरथअनुगा।)<br>
सागरंचापिसम्प्राप्तासासरित्प्रवरातदा।<br>
रसातलमुपागच्छत्सिद्ध्यर्थंतस्यकर्मणः॥1.43.39॥<br>
<br>
भगीरथोऽपिराजर्षिर्गङ्गामादाययत्नतः।<br>
पितामहान्भस्मकृतानपश्यद्दीनचेतनः॥1.43.40॥<br>
<br>
अथतद्भस्मनांराशिंगङ्गासलिलमुत्तमम्।<br>
प्लावयद्धूतपाप्मानःस्वर्गंप्राप्तारघूत्तम॥1.43.41॥<script>ac.playbackRate=0.5</script>