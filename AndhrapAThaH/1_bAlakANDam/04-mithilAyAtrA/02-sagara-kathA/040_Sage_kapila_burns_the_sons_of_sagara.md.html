<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-040-Sagara_Putra_Vinashaha.mp3" type="audio/mpeg"></audio><br>
<br>
देवतानांवचःश्रुत्वाभगवान्वैपितामहः।<br>
प्रत्युवाचसुसन्त्रस्तान्कृतान्तबलमोहितान्॥1.40.1॥<br>
(यस्येयव्ँवसुधाकृत्स्नावासुदेवस्यधीमतः।<br>
महिषीमाधवस्यैषासएवभगवान्प्रभुः॥१-४०-२)<br>
कापिलंरूपमास्थायधारयत्यनिशंधराम्।<br>
तस्यकोपाग्निनादग्धाभविष्यन्तिनृपात्मजाः॥1.40.2॥<br>
पृथिव्याश्चापिनिर्भेदोदृष्टएवसनातनः।<br>
सगरस्यचपुत्राणांविनाशोऽदीर्घजीविनाम्॥1.40.3॥<br>
<br>
पितामहवचःश्रुत्वात्रयस्त्रिंशदरिन्दम।<br>
देवाःपरमसंहृष्टाःपुनर्जग्मुर्यथागतम्॥1.40.4॥<br>
सगरस्यचपुत्राणांप्रादुरासीन्महात्मनाम्।<br>
पृथिव्यांभिद्यमानायांनिर्घातसमनिःस्वनः॥1.40.5॥<br>
<br>
ततोभित्त्वामहींसर्वेकृत्वाचापिप्रदक्षिणम्।<br>
सहिताःसागराःसर्वेपितरंवाक्यमब्रुवन्॥1.40.6॥<br>
परिक्रान्तामहीसर्वासत्त्ववन्तश्चसूदिताः।<br>
देवदानवरक्षांसिपिशाचोरगकिन्नराः॥1.40.7॥<br>
नचपश्यामहेऽश्वंतमश्वहर्तारमेवच।<br>
किंकरिष्यामभद्रंतेबुद्धिरत्रविचार्यताम्॥1.40.8॥<br>
<br>
तेषांतद्वचनंश्रुत्वापुत्राणांराजसत्तमः।<br>
समन्युरब्रवीद्वाक्यंसगरोरघुनन्दन॥1.40.9॥<br>
भूयःखनतभद्रंवोनिर्भिद्यवसुधातलम्।<br>
अश्वहर्तारमासाद्यकृतार्थाश्चनिवर्तथ॥1.40.10॥<br>
<br>
पितुर्वचनमासाद्यसगरस्यमहात्मनः।<br>
षष्टिःपुत्रसहस्राणिरसातलमभिद्रवन्॥1.40.11॥<br>
खन्यमानेततस्तस्मिन्ददृशुःपर्वतोपमम्।<br>
दिशागजंविरूपाक्षंधारयन्तंमहीतलम्॥1.40.12॥<br>
सपर्वतवनांकृत्स्नांपृथिवींरघुनन्दन।<br>
शिरसाधारयामासविरूपाक्षोमहागजः॥1.40.13॥<br>
<br>
यदापर्वणिकाकुत्स्थविश्रमार्थंमहागजः।<br>
खेदाच्चालयतेशीर्षंभूमिकम्पस्तदाभवेत्॥1.40.14॥<br>
तंतेप्रदक्षिणंकृत्वादिशापालंमहागजम्।<br>
मानयन्तोहितेरामजग्मुर्भित्त्वारसातलम्॥1.40.15॥<br>
<br>
ततःपूर्वांदिशंभित्त्वादक्षिणांबिभिदुःपुनः।<br>
दक्षिणस्यामपिदिशिददृशुस्तेमहागजम्॥1.40.16॥<br>
महापद्मंमहात्मानंसुमहत्पर्वतोपमम्।<br>
शिरसाधारयन्तंतेविस्मयंजग्मुरुत्तमम्॥1.40.17॥<br>
ततःप्रदक्षिणंकृत्वासगरस्यमहात्मनः।<br>
षष्टिःपुत्रसहस्राणिपश्चिमांबिभिदुर्दिशम्॥1.40.18॥<br>
<br>
पश्चिमायामपिदिशिमहान्तमचलोपमम्।<br>
दिशागजंसौमनसंददृशुस्तेमहाबलाः॥1.40.19॥<br>
तंतेप्रदक्षिणंकृत्वापृष्ट्वाचापिनिरामयम्।<br>
खनन्तःसमुपक्रान्तादिशंहैमवतींततः॥1.40.20॥<br>
<br>
उत्तरस्यांरघुश्रेष्ठददृशुर्हिमपाण्डरम्।<br>
भद्रंभद्रेणवपुषाधारयन्तंमहीमिमाम्॥1.40.21॥<br>
समालभ्यततःसर्वेकृत्वाचैनंप्रदक्षिणम्।<br>
षष्टिःपुत्रसहस्राणिबिभिदुर्वसुधातलम्॥1.40.22॥<br>
<br>
ततःप्रागुत्तरांगत्वासागराःप्रथितांदिशम्।<br>
रोषादभ्यखनन्सर्वेपृथिवींसगरात्मजाः॥1.40.23॥<br>
तेतुसर्वेमहात्मानोभीमवेगामहाबलाः।<br>
ददृशुःकपिलंतत्रवासुदेवंसनातनम्॥1.40.24॥<br>
हयंचतस्यदेवस्यचरन्तमविदूरतः।<br>
प्रहर्षमतुलंप्राप्ताःसर्वेतेरघुनन्दन॥1.40.25॥<br>
खनित्रलाङ्गलधरानानावृक्षशिलाधराः।<br>
(तेतंहयहरंज्ञात्वाक्रोधपर्याकुलेक्षणाः।)<br>
अभ्यधावन्तसङ्क्रुद्धास्तिष्ठतिष्ठेतिचाब्रुवन्॥1.40.26॥<br>
अस्माकंत्वंहितुरगंयज्ञीयंहृतवानसि।<br>
दुर्मेधस्त्वंहिसम्प्राप्तान्विद्धिनःसगरात्मजान्॥1.40.27॥<br>
<br>
श्रुत्वातुवचनंतेषांकपिलोरघुनन्दन।<br>
रोषेणमहताऽऽविष्टोहुङ्कारमकरोत्तदा॥1.40.28॥<br>
ततस्तेनाप्रमेयेनकपिलेनमहात्मना।<br>
भस्मराशीकृताःसर्वेकाकुत्स्थसगरात्मजाः॥1.40.29॥<script>ac.playbackRate=0.5</script>