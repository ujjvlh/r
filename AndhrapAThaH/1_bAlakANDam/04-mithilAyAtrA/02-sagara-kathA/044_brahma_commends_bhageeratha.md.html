<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-044-Sagara_Puthranam_Swarga_Prapthi.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
सगत्वासागरंराजागङ्गयानुगतस्तदा।<br>
प्रविवेशतलंभूमेर्यत्रतेभस्मसात्कृताः॥1.44.1॥<br>
भस्मन्यथाप्लुतेरामगङ्गायाःसलिलेनवै।<br>
सर्वलोकप्रभुर्ब्रह्माराजानमिदमब्रवीत्॥1.44.2॥<br>
तारितानरशार्दूलदिवंयाताश्चदेववत्।<br>
षष्टिःपुत्रसहस्राणिसगरस्यमहात्मनः॥1.44.3॥<br>
सागरस्यजलंलोकेयावत्स्थास्यतिपार्थिव।<br>
सगरस्यात्मजास्तावत्स्वर्गेस्थास्यन्तिदेववत्॥1.44.4॥<br>
इयंहिदुहिताज्येष्ठातवगङ्गाभविष्यति।<br>
त्वत्कृतेनचनाम्नाथलोकेस्थास्यतिविश्रुता॥1.44.5॥<br>
गङ्गात्रिपथगाराजन्दिव्याभागीरथीतिच।<br>
त्रीन्पथोभावयन्तीतिततस्त्रिपथगास्मृता॥1.44.6॥<br>
पितामहानांसर्वेषांत्वमत्रमनुजाधिप।<br>
कुरुष्वसलिलंराजन्प्रतिज्ञामपवर्जय॥1.44.7॥<br>
पूर्वकेणहितेराजंस्तेनातियशसातदा।<br>
धर्मिणांप्रवरेणापिनैषप्राप्तोमनोरथः॥1.44.8॥<br>
<br>
तथैवांशुमतातातलोकेऽप्रतिमतेजसा।<br>
गङ्गांप्रार्थयतानेतुंप्रतिज्ञानापवर्जिता॥1.44.9॥<br>
राजर्षिणागुणवतामहर्षिसमतेजसा।<br>
मत्तुल्यतपसाचैवक्षत्रधर्मस्थितेनच॥1.44.10॥<br>
दिलीपेनमहाभागतवपित्रातितेजसा।<br>
पुनर्नशङ्कितानेतुंगङ्गांप्रार्थयतानघ॥1.44.11॥<br>
<br>
सात्वयासमतिक्रान्ताप्रतिज्ञापुरुषर्षभ।<br>
प्राप्तोऽसिपरमंलोकेयशःपरमसम्मतम्॥1.44.12॥<br>
<br>
यच्चगङ्गावतरणंत्वयाकृतमरिन्दम।<br>
अनेनचभवान्प्राप्तोधर्मस्यायतनंमहत्॥1.44.13॥<br>
प्लावयस्वत्वमात्मानंनरोत्तमसदोचिते।<br>
सलिलेपुरुषव्याघ्रशुचिःपुण्यफलोभव॥1.44.14॥<br>
पितामहानांसर्वेषांकुरुष्वसलिलक्रियाम्।<br>
स्वस्तितेऽस्तुगमिष्यामिस्वंलोकंगम्यतांनृप॥1.44.15॥<br>
<br>
इत्येवमुक्त्वादेवेशःसर्वलोकपितामहः।<br>
यथागतंतथागच्छद्देवलोकंमहायशाः॥1.44.16॥<br>
भगीरथोऽपिराजर्षिःकृत्वासलिलमुत्तमम्।<br>
यथाक्रमंयथान्यायंसागराणांमहायशाः॥1.44.17॥<br>
कृतोदकःशुचीराजास्वपुरंप्रविवेशह।<br>
समृद्धार्थोनरश्रेष्ठस्वराज्यंप्रशशासह॥1.44.18॥<br>
प्रमुमोदचलोकस्तंनृपमासाद्यराघव।<br>
नष्टशोकःसमृद्धार्थोबभूवविगतज्वरः॥1.44.19॥<br>
<br>
एषतेरामगङ्गायाविस्तरोऽभिहितोमया।<br>
स्वस्तिप्राप्नुहिभद्रंतेसन्ध्याकालोऽतिवर्तते॥1.44.20॥<br>
(धन्यंयशस्यम्आयुष्यम्पुत्र्यंस्वर्ग्यम्अथापिच।)<br>
<br>
यःश्रावयतिविप्रेषुक्षत्रियेष्िवतरेषुच।<br>
प्रीयन्तेपितरस्तस्यप्रीयन्तेदैवतानिच॥1.44.21॥<br>
यःशृणोतिचकाकुत्स्थसर्वान्कामानवाप्नुयात्।<br>
सर्वेपापाःप्रणश्यन्तिआयुःकीर्तिश्चवर्द्धते॥1.44.22॥</div></div><script>ac.playbackRate=0.5</script></body>
</html>