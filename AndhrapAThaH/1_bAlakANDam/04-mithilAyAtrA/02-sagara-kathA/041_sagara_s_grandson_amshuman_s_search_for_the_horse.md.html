<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-041-Sagara_Yagna_Parisamapthihi.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
पुत्रांश्चिरगतान्ज्ञात्वासगरोरघुनन्दन।<br>
नप्तारमब्रवीद्राजादीप्यमानंस्वतेजसा॥1.41.1॥<br>
शूरश्चकृतविद्यश्चपूर्वैस्तुल्योऽसितेजसा।<br>
पितॄणांगतिमन्विच्छयेनचाश्वोऽपवाहितः॥1.41.2॥<br>
अन्तर्भौमानिसत्त्वानिवीर्यवन्तिमहान्तिच।<br>
तेषांत्वंप्रतिघातार्थंसासिंगृह्णीष्वकार्मुकम्॥1.41.3॥<br>
अभिवाद्याभिवाद्यांस्त्वंहत्वाविघ्नकरानपि।<br>
सिद्धार्थस्सन्निवर्तस्वममयज्ञस्यपारगः॥1.41.4॥<br>
<br>
एवमुक्तोंऽशुमान्सम्यक्सगरेणमहात्मना।<br>
धनुरादायखङ्गंचजगामलघुविक्रमः॥1.41.5॥<br>
सखातंपितृभिर्मार्गमन्तर्भौमंमहात्मभिः।<br>
प्रापद्यतनरश्रेष्ठस्तेनराज्ञाऽभिचोदितः॥1.41.6॥<br>
दैत्यदानवरक्षोभिःपिशाचपतगोरगैः।<br>
पूज्यमानंमहातेजादिशागजमपश्यत॥1.41.7॥<br>
सतंप्रदक्षिणंकृत्वापृष्ट्वाचैवनिरामयम्।<br>
पितॄन्सपरिपप्रच्छवाजिहर्तारमेवच॥1.41.8॥<br>
<br>
दिशागजस्तुतच्छ्रुत्वाप्रत्याहांशुमतोवचः।<br>
आसमञ्जकृतार्थस्त्वंसहाश्वःशीघ्रमेष्यसि॥1.41.9॥<br>
तस्यतद्वचनंश्रुत्वासर्वानेवदिशागजान्।<br>
यथाक्रमंयथान्यायंप्रष्टुंसमुपचक्रमे॥1.41.10॥<br>
तैश्चसर्वैर्दिशापालैर्वाक्यज्ञैर्वाक्यकोविदैः।<br>
पूजितःसहयश्चैवगन्तासीत्यभिचोदितः॥1.41.11॥<br>
तेषांतद्वचनंश्रुत्वाजगामलघुविक्रमः।<br>
भस्मराशीकृतायत्रपितरस्तस्यसागराः॥1.41.12॥<br>
<br>
सदुःखवशमापन्नस्त्वसमञ्जसुतस्तदा।<br>
चुक्रोशपरमार्तस्तुवधात्तेषांसुदुःखितः॥1.41.13॥<br>
यज्ञीयंचहयंतत्रचरन्तमविदूरतः।<br>
ददर्शपुरुषव्याघ्रोदुःखशोकसमन्वितः॥1.41.14॥<br>
<br>
सतेषांराजपुत्राणांकर्तुकामोजलक्रियाम्।<br>
सलिलार्थीमहातेजानचापश्यज्जलाशयम्॥1.41.15॥<br>
विसार्यनिपुणांदृष्टिंततोऽपश्यत्खगाधिपम्।<br>
पितॄणांमातुलंरामसुपर्णमनिलोपमम्॥1.41.16॥<br>
<br>
सचैवमब्रवीद्वाक्यंवैनतेयोमहाबलः।<br>
माशुचःपुरुषव्याघ्रवधोऽयंलोकसम्मतः॥1.41.17॥<br>
कपिलेनाप्रमेयेनदग्धाहीमेमहाबलाः।<br>
सलिलंनार्हसिप्राज्ञदातुमेषांहिलौकिकम्॥1.41.18॥<br>
गङ्गाहिमवतोज्येष्ठादुहितापुरुषर्षभ।<br>
तस्यांकुरुमहाबोहोपितॄणांतुजलक्रियाम्॥1.41.19॥<br>
(भस्मराशीकृतानेतान्प्लावयेल्लोकपावनी)<br>
तयाक्लिन्नमिदंभस्मगङ्गयालोककान्तया।<br>
षष्टिंपुत्रसहस्राणिस्वर्गलोकंनयिष्यति॥1.41.20॥<br>
गच्छचाश्वंमहाभागतंगृह्यपुरुषर्षभ।<br>
यज्ञंपैतामहंवीरसंवर्तयितुमर्हसि॥1.41.21॥<br>
सुपर्णवचनंश्रुत्वासोंऽशुमानतिवीर्यवान्।<br>
त्वरितंहयमादायपुनरायान्महायशाः॥1.41.22॥<br>
ततोराजानमासाद्यदीक्षितंरघुनन्दन।<br>
न्यवेदयद्यथावृत्तंसुपर्णवचनंतथा॥1.41.23॥<br>
<br>
तच्छ्रुत्वाघोरसङ्काशंवाक्यमंशुमतोनृपः।<br>
यज्ञंनिर्वर्तयामासयथाकल्पंयथाविधि॥1.41.24॥<br>
स्वपुरंचागमच्छ्रीमानिष्टयज्ञोमहीपतिः।<br>
गङ्गायाश्चागमेराजानिश्चयंनाध्यगच्छत॥1.41.25॥<br>
अकृत्वानिश्चयंराजाकालेनमहतामहान्।<br>
त्रिंशद्वर्षसहस्राणिराज्यंकृत्वादिवंगतः॥1.41.26॥</div></div><script>ac.playbackRate=0.5</script></body>
</html>