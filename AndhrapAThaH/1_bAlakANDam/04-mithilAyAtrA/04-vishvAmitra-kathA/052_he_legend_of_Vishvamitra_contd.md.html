<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-052-_Vasista_Vishvamithrayoh_Samvadhaha_.mp3" type="audio/mpeg"></audio><br>
<br>
सदृष्ट्वापरमप्रीतोविश्वामित्रोमहाबलः।<br>
प्रणतोविनयाद्वीरोवसिष्ठंजपतांवरम्॥1.52.1॥<br>
स्वागतंतवचेत्युक्तोवसिष्ठेनमहात्मना।<br>
आसनंचास्यभगवान्वसिष्ठोव्यादिदेशह॥1.52.2॥<br>
उपविष्टायचतदाविश्वामित्रायधीमते।<br>
यथान्यायंमुनिवरःफलमूलमुपाहरत्॥1.52.3॥<br>
प्रतिगृह्यचतांपूजांवसिष्ठाद्राजसत्तमः।<br>
तपोग्निहोत्रशिष्येषुकुशलंपर्य्यपृच्छत॥1.52.4॥<br>
विश्वामित्रोमहातेजावनस्पतिगणेतथा।<br>
सर्वत्रकुशलंचाहवसिष्ठोराजसत्तमम्॥1.52.5॥<br>
सुखोपविष्टंराजानंविश्वामित्रंमहातपाः।<br>
पप्रच्छजपतांश्रेष्ठोवसिष्ठोब्रह्मणःसुतः॥1.52.6॥<br>
<br>
कच्चित्तेकुशलंराजन्कच्चिद्धर्मेणरञ्जयन्।<br>
प्रजाःपालयसेवीरराजवृत्तेनधार्मिक॥1.52.7॥<br>
कच्चित्तेसम्भृताभृत्याःकच्चित्तिष्ठन्तिशासने।<br>
कच्चित्तेविजिताःसर्वेरिपवोरिपुसूदन॥1.52.8॥<br>
कच्चिद्बलेषुकोशेषुमित्रेषुचपरन्तप।<br>
कुशलंतेनरव्याघ्रपुत्रपौत्रेतवानघ॥1.52.9॥<br>
<br>
सर्वत्रकुशलंराजावसिष्ठंप्रत्युदाहरत्।<br>
विश्वामित्रोमहातेजावसिष्ठंविनयान्वितः॥1.52.10॥<br>
कृत्वोभौसुचिरंकालंधर्मिष्ठौताःकथाश्शुभाः।<br>
मुदापरमयायुक्तौप्रीयेतांतौपरस्परम्॥1.52.11॥<br>
<br>
ततोवसिष्ठोभगवान्कथान्तेरघुनन्दन।<br>
विश्वामित्रमिदंवाक्यमुवाचप्रहसन्निव॥1.52.12॥<br>
आतिथ्यंकर्तुमिच्छामिबलस्यास्यमहाबल।<br>
तवचैवाप्रमेयस्ययथार्हंसम्प्रतीच्छमे॥1.52.13॥<br>
सत्क्रियांहिभवानेतांप्रतीच्छतुमयोद्यताम्।<br>
राजात्वमतिथिश्रेष्ठःपूजनीयःप्रयत्नतः॥1.52.14॥<br>
<br>
एवमुक्तोवसिष्ठेनविश्वामित्रोमहामतिः।<br>
कृतमित्यब्रवीद्राजाप्रियवाक्येनमेत्वया॥1.52.15॥<br>
फलमूलेनभगवन्विद्यतेयत्तवाश्रमे।<br>
पाद्येनाचमनीयेनभगवद्दर्शनेनच॥1.52.16॥<br>
सर्वथाचमहाप्राज्ञपूजार्हेणसुपूजितः।<br>
गमिष्यामिनमस्तेऽस्तुमैत्रेणेक्षस्वचक्षुषा॥1.52.17॥<br>
<br>
एवंब्रुवन्तंराजानंवसिष्ठःपुनरेवहि।<br>
न्यमन्त्रयतधर्मात्मापुनःपुनरुदारधीः॥1.52.18॥<br>
बाढमित्येवगाधेयोवसिष्ठंप्रत्युवाचह।<br>
यथाप्रियंभगवतस्तथास्तुमुनिसत्तम॥1.52.19॥<br>
<br>
एवमुक्तोमहातेजावसिष्ठोजपतांवरः।<br>
आजुहावततःप्रीतःकल्माषींधूतकल्मषः॥1.52.20॥<br>
(एह्य्एहिशबलेक्षिप्रम्शृणुचअपिवचोमम।)<br>
सबलस्यास्यराजर्षेःकर्तुंव्यवसितोऽस्म्यहम्।<br>
भोजनेनमहार्हेणसत्कारंसंविधत्स्वमे॥1.52.21॥<br>
यस्ययस्ययथाकामंषड्रसेष्वभिपूजितम्।<br>
तत्सर्वंकामधुक्क्षिप्रमभिवर्षकृतेमम॥1.52.22॥<br>
रसेनान्नेनपानेनलेह्यचोष्येणसंयुतम्।<br>
अन्नानांनिचयंसर्वंसृजस्वशबलेत्वर॥1.52.23॥<script>ac.playbackRate=0.5</script>