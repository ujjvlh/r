<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-065-Vishvamithrasya_Bramharshithva_Prapthihi.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
अथहैमवतींरामदिशंत्यक्त्वामहामुनिः।<br>
पूर्वांदिशमनुप्राप्यतपस्तेपेसुदारुणम्॥1.65.1॥<br>
मौनंवर्षसहस्रस्यकृत्वाव्रतमनुत्तमम्।<br>
चकाराप्रतिमंरामतपःपरमदुष्करम्॥1.65.2॥<br>
<br>
पूर्णेवर्षसहस्रेतुकाष्ठभूतंमहामुनिम्।<br>
विघ्नैर्बहुभिराधूतंक्रोधोनान्तरमाविशत्॥1.65.3॥<br>
<br>
सकृत्वानिश्चयंरामतपआतिष्ठदव्ययम्॥1.65.4॥<br>
(तस्यवर्षसहस्रस्यव्रतेपूर्णेमहाव्रतः॥)<br>
भोक्तुमारब्धवानन्नंतस्मिन्कालेरघूत्तम।<br>
इन्द्रोद्विजातिर्भूत्वातंसिद्धमन्नमयाचत॥1.65.5॥<br>
(तस्मैःदत्त्वातदासिद्धम्सर्वम्विप्रायनिश्चितः।)<br>
निःशेषितेऽन्नेभगवानभुक्त्वैवमहातपाः।<br>
नकिञ्चिदवदद्विप्रंमौनव्रतमुपस्थितः॥1.65.6॥<br>
(तथैवासीत्पुनर्मौनम्अनुच्छ्वासञ्चकारह॥१-६५-७)<br>
<br>
अथवर्षसहस्रंवैनोच्छ्वसन्मुनिपुङ्गवः॥1.65.7॥<br>
तस्यानुच्छ्वसमानस्यमूर्ध्निधूमोव्यजायत।<br>
त्रैलोक्यंयेनसम्भ्रान्तमादीपितमिवाभवत्॥1.65.8॥<br>
(ततोदेवर्षिगन्धर्वाःपन्नगोरगराक्षसाः॥१-६५-९)<br>
मोहितास्तेजसातस्यतपसामन्दरश्मयः।<br>
कश्मलोपहताःसर्वेपितामहमथाब्रुवन्॥1.65.9॥<br>
(बहुभिःकारणैर्देवविश्वामित्रोमहामुनिः।)<br>
<br>
लोभितःक्रोधितश्चैवतपसाचाभिवर्द्धते।<br>
नह्यस्यवृजिनंकिञ्चिद्दृश्यतेसूक्ष्ममप्यथ॥1.65.10॥<br>
नदीयतेयदित्वस्यमनसायदभीप्सितम्।<br>
विनाशयतित्रैलोक्यंतपसासचराचरम्॥1.65.11॥<br>
व्याकुलाश्चदिशःसर्वानचकिञ्चित्प्रकाशते।<br>
सागराःक्षुभिताःसर्वेविशीर्यन्तेचपर्वताः॥1.65.12॥<br>
प्रकम्पतेचपृथिवीवायुर्वातिभृशाकुलः।<br>
ब्रह्मन्नप्रतिजानीमोनास्तिकोजायतेजनः॥1.65.13॥<br>
सम्मूढमिवत्रैलोक्यंसम्प्रक्षुभितमानसम्।<br>
भास्करोनिष्प्रभश्चैवमहर्षेस्तस्यतेजसा॥1.65.14॥<br>
बुद्धिंनकुरुतेयावन्नाशेदेवमहामुनिः।<br>
तावत्प्रसाद्योभगवानग्निरूपोमहाद्युतिः॥1.65.15॥<br>
कालाग्निनायथापूर्वंत्रैलाक्यंदह्यतेऽखिलम्।<br>
देवराज्यंचिकीर्षेतदीयतामस्ययन्मतम्॥1.65.16॥<br>
<br>
(ततःसुरगणाःसर्वेपितामहपुरोगमाः॥१-६५-१८)<br>
विश्वामित्रंमहात्मानंवाक्यंमधुरमब्रुवन्।<br>
ब्रह्मर्षेस्वागतंतेऽस्तुतपसास्मसुतोषिताः॥1.65.17॥<br>
(ब्राह्मण्यन्तपसोग्रेणप्राप्तवान्असिकौशिक।)<br>
दीर्घमायुश्चतेब्रह्मन्ददामिसमरुद्गणः।<br>
स्वस्तिप्राप्नुहिभद्रंतेगच्छसौम्ययथासुखम्॥1.65.18॥<br>
<br>
पितामहवचःश्रुत्वासर्वेषांचदिवौकसाम्।<br>
कृत्वाप्रणामंमुदितोव्याजहारमहामुनिः॥1.65.19॥<br>
<br>
ब्राह्मण्यंयदिमेप्राप्तंदीर्घमायुस्तथैवच।<br>
ओङ्कारश्चवषट्कारोवेदाश्चवरयन्तुमाम्॥1.65.20॥<br>
(क्षत्रवेदविदांश्रेष्ठोब्रह्मवेदविदाम्अपि॥१-६५-२३)<br>
ब्रह्मपुत्रोवसिष्ठोमामेवंवदतुदेवताः।<br>
यद्ययंपरमःकामःकृतोयान्तुसुरर्षभाः॥1.65.21॥<br>
<br>
ततःप्रसादितोदेवैर्वसिष्ठोजपतांवरः।<br>
सख्यंचकारब्रह्मर्षिरेवमस्त्वितिचाब्रवीत्॥1.65.22॥<br>
ब्रह्मर्षिस्त्वंनसन्देहःसर्वंसम्पत्स्यतेतव।<br>
इत्युक्त्वादेवताश्चापिसर्वाजग्मुर्यथागतम्॥1.65.23॥<br>
<br>
(विश्वामित्रोऽपिधर्मात्मालब्ध्वाब्राह्मण्यम्उत्तमम्।)<br>
पूजयामासब्रह्मर्षिम्वसिष्ठम्जपताम्वरम्॥१-६५-२७<br>
कृतकामोमहीम्सर्वाम्चचारतपसिस्थितः।<br>
एवम्तुअनेनब्राह्मण्यम्प्राप्तम्राममहात्मना॥१-६५-२८<br>
<br>
एषराममुनिश्रेष्ठएषविग्रहवांस्तपः।<br>
एषधर्मपरोनित्यंवीर्यस्यैषपरायणम्॥1.65.24॥<br>
एवमुक्त्वामहातेजाविररामद्विजोत्तमः॥1.65.25॥<br>
<br>
शतानन्दवचःश्रुत्वारामलक्ष्मणसन्निधौ।<br>
जनकःप्राञ्जलिर्वाक्यमुवाचकुशिकात्मजम्॥1.65.26॥<br>
धन्योऽस्म्यनुगृहीतोऽस्मियस्यमेमुनिपुङ्गव।<br>
यज्ञंकाकुत्स्थसहितःप्राप्तवानसिधार्मिक॥1.65.27॥<br>
पावितोऽहंत्वयाब्रह्मन्दर्शनेनमहामुने।<br>
गुणाबहुविधाःप्राप्तास्तवसन्दर्शनान्मया॥1.65.28॥<br>
विस्तरेणचतेब्रह्मन्कीर्त्यमानंमहत्तपः।<br>
श्रुतंमयामहातेजोरामेणचमहात्मना॥1.65.29॥<br>
सदस्यैःप्राप्यचसदःश्रुतास्तेबहवोगुणाः॥1.65.30॥<br>
अप्रमेयंतपस्तुभ्यमप्रमेयंचतेबलम्।<br>
अप्रमेयागुणाश्चैवनित्यंतेकुशिकात्मज॥1.65.31॥<br>
तृप्तिराश्चर्यभूतानांकथानांनास्तिमेविभो।<br>
कर्मकालोमुनिश्रेष्ठलम्बतेरविमण्डलम्॥1.65.32॥<br>
श्वःप्रभातेमहातेजोद्रष्टुमर्हसिमांपुनः।<br>
स्वागतंतपतांश्रेष्ठमामनुज्ञातुमर्हसि॥1.65.33॥<br>
<br>
एवमुक्तोमुनिवरःप्रशस्यपुरुषर्षभम्।<br>
विससर्जाशुजनकंप्रीतंप्रीतमनास्तदा॥1.65.34॥<br>
<br>
एवमुक्त्वामुनिश्रेष्ठंवैदेहोमिथिलाधिपः।<br>
प्रदक्षिणंचकाराशुसोपाध्यायःसबान्धवः॥1.65.35॥<br>
विश्वामित्रोऽपिधर्मात्मासरामःसहलक्ष्मणः।<br>
स्ववाटमभिचक्रामपूज्यमानोमहर्षिभिः॥1.65.36॥</div></div><script>ac.playbackRate=0.5</script></body>
</html>