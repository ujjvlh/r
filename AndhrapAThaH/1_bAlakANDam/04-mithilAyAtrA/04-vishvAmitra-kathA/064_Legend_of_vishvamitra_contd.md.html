<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-064-Rambhayaha_Shapa_Prapthihi.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
सुरकार्यमिदंरम्भेकर्तव्यंसुमहत्त्वया।<br>
लोभनंकौशिकस्येहकाममोहसमन्वितम्॥1.64.1॥<br>
तथोक्तासाप्सरारामसहस्राक्षेणधीमता।<br>
व्रीडिताप्राञ्जलिर्भूत्वाप्रत्युवाचसुरेश्वरम्॥1.64.2॥<br>
अयंसुरपतेघोरोविश्वामित्रोमहामुनिः।<br>
क्रोधमुत्सृजतेघोरंमयिदेवनसंशयः॥1.64.3॥<br>
ततोहिमेभयन्देवप्रसादङ्कर्तुम्अर्हसि।<br>
<br>
एवमुक्तस्तयारामरम्भयाभीतयातदा।<br>
तामुवाचसहस्राक्षोवेपमानांकृताञ्जलिम्॥1.64.4॥<br>
माभैषिरम्भेभद्रंतेकुरुष्वममशासनम्॥1.64.5॥<br>
कोकिलोहृदयग्राहीमाधवेरुचिरद्रुमे।<br>
अहंकन्दर्पसहितःस्थास्यामितवपार्श्वतः॥1.64.6॥<br>
त्वंहिरूपंबहुगुणंकृत्वापरमभास्वरम्।<br>
तमृषिंकौशिकंरम्भेभेदयस्वतपस्विनम्॥1.64.7॥<br>
<br>
साश्रुत्वावचनंतस्यकृत्वारूपमनुत्तमम्।<br>
लोभयामासललिताविश्वामित्रंशुचिस्मिता॥1.64.8॥<br>
कोकिलस्यतुशुश्राववल्गुव्याहरतःस्वनम्।<br>
सम्प्रहृष्टेनमनसाततएनामुदैक्षत॥1.64.9॥<br>
<br>
अथतस्यचशब्देनगीतेनाप्रतिमेनच।<br>
दर्शनेनचरम्भायामुनिःसन्देहमागतः॥1.64.10॥<br>
सहस्राक्षस्यतत्कर्मविज्ञायमुनिपुङ्गवः।<br>
रम्भांक्रोधसमाविष्टःशशापकुशिकात्मजः॥1.64.11॥<br>
<br>
यन्मांलोभयसेरम्भेकामक्रोधजयैषिणम्।<br>
दशवर्षसहस्राणिशैलीस्थास्यसिदुर्भगे॥1.64.12॥<br>
ब्राह्मणःसुमहातेजास्तपोबलसमन्वितः।<br>
उद्धरिष्यतिरम्भेत्वांमत्क्रोधकलुषीकृताम्॥1.64.13॥<br>
<br>
एवमुक्त्वामहातेजाविश्वामित्रोमहामुनिः।<br>
अशक्नुवन्धारयितुंक्रोधंसन्तापमागतः॥1.64.14॥<br>
<br>
तस्यशापेनमहतारम्भाशैलीतदाभवत्॥1.64.15॥<br>
वचःश्रुत्वाचकन्दर्पोमहर्षेःसचनिर्गतः॥1.64.16॥<br>
कोपेनसुमहातेजास्तपोपहरणेकृते।<br>
इन्द्रियैरजितैरामनलेभेशान्तिमात्मनः॥1.64.17॥<br>
बभूवास्यमनश्चिन्तातपोपहरणेकृते॥1.64.18॥<br>
<br>
नैवक्रोधंगमिष्यामिनचवक्ष्येकथञ्चन।<br>
अथवानोच्छ्वसिष्यामिसंवत्सरशतान्यपि॥1.64.19॥<br>
अहम्हिशोषयिष्यामिआत्मानंविजितेन्द्रियः॥१-६४-१८<br>
तावद्यावद्धिमेप्राप्तंब्राह्मण्यंतपसार्जितम्।<br>
अनुच्छ्वसन्नभुञ्जानस्तिष्ठेयंशाश्वतीःसमाः॥1.64.20॥<br>
नहिमेतप्यमानस्यक्षयंयास्यन्तिमूर्तयः॥1.64.21॥<br>
<br>
एवंवर्षसहस्रस्यदीक्षांसमुनिपुङ्गवः।<br>
चकाराप्रतिमांलोकेप्रतिज्ञांरघुनन्दन॥1.64.22॥</div></div><script>ac.playbackRate=0.5+parseInt(slider.value)/200</script></body>
</html>