<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-054-Shabala_Paharanam.mp3" type="audio/mpeg"></audio><br>
<br>
कामधेनुंवसिष्ठोऽपियदानत्यजतेमुनिः।<br>
तदास्यशबलांरामविश्वामित्रोऽन्वकर्षत॥1.54.1॥<br>
नीयमानातुशबलारामराज्ञामहात्मना।<br>
दुःखिताचिन्तयामासरुदन्तीशोककर्शिता॥1.54.2॥<br>
<br>
परित्यक्तावसिष्ठेनकिमहंसुमहात्मना।<br>
याऽहंराजभटैर्दीनाह्रियेयंभृशदुःखिता॥1.54.3॥<br>
किंमयाऽपकृतंतस्यमहर्षेर्भावितात्मनः।<br>
यन्मामनागसंभक्तामिष्टांत्यजतिधार्मिकः॥1.54.4॥<br>
<br>
इतिसञ्चिन्तयित्वातुनिःश्वस्यचपुनःपुनः।<br>
जगामवेगेनतदावसिष्ठम्परमौजसम्॥१-५४-५<br>
निर्द्धूयतांस्तदाभृत्यान्शतशःशत्रुसूदन।<br>
जगामानिलवेगेनपादमूलंमहात्मनः॥1.54.5॥<br>
शबलासारुदन्तीचक्रोशन्तीचेदमब्रवीत्।<br>
वसिष्ठस्याग्रतःस्थित्वामेघदुन्दुभिराविणी॥1.54.6॥<br>
<br>
भगवन्किंपरित्यक्तात्वयाहंब्रह्मणःसुत।<br>
यस्माद्राजभृतामांहिनयन्तेत्वत्सकाशतः॥1.54.7॥<br>
<br>
एवमुक्तस्तुब्रह्मर्षिरिदंवचनमब्रवीत्।<br>
शोकसन्तप्तहृदयांस्वसारमिवदुःखिताम्॥1.54.8॥<br>
<br>
नत्वांत्यजामिशबलेनापिमेऽपकृतंत्वया।<br>
एषत्वांनयतेराजाबलान्मत्तोमहाबलः॥1.54.9॥<br>
नहितुल्यंबलंमह्यंराजात्वद्यविशेषतः।<br>
बलीराजाक्षत्रियश्चपृथिव्याःपतिरेवच॥1.54.10॥<br>
इयमक्षौहिणीपूर्णासवाजिरथसङ्कुला।<br>
हस्तिध्वजसमाकीर्णातेनासौबलवत्तरः॥1.54.11॥<br>
<br>
एवमुक्तावसिष्ठेनप्रत्युवाचविनीतवत्।<br>
वचनंवचनज्ञासाब्रह्मर्षिमतुलप्रभम्॥1.54.12॥<br>
नबलंक्षत्रियस्याहुर्ब्राह्मणोबलवत्तरः।<br>
ब्रह्मन्ब्रह्मबलंदिव्यंक्षत्रात्तुबलवत्तरम्॥1.54.13॥<br>
अप्रमेयबलंतुभ्यंनत्वयाबलवत्तरः।<br>
विश्वामित्रोमहावीर्यस्तेजस्तवदुरासदम्॥1.54.14॥<br>
नियुङ्क्ष्वमांमहातेजस्त्वद्ब्रह्मबलसम्भृताम्।<br>
तस्यदर्पबलंयत्तन्नाशयामिदुरात्मनः॥1.54.15॥<br>
<br>
इत्युक्तस्तुतयारामवसिष्ठस्तुमहायशाः।<br>
सृजस्वेतितदोवाचबलंपरबलारुजम्॥1.54.16॥<br>
<br>
तस्यतद्वचनंश्रुत्वासुरभिःसासृजत्तदा॥1.54.17॥<br>
तस्याहुम्भारवोत्सृष्टाःपप्लवाःशतशोनृप।<br>
नाशयन्तिबलंसर्वंविश्वामित्रस्यपश्यतः॥1.54.18॥<br>
<br>
सराजापरमक्रुद्धःक्रोधविस्फारितेक्षणः।<br>
पप्लवान्नाशयामासशस्त्रैरुच्चावचैरपि॥1.54.19॥<br>
विश्वामित्रार्दितान्दृष्ट्वापप्लवान्शतशस्तदा।<br>
भूयएवासृजत्कोपाच्छकान्यवनमिश्रितान्॥1.54.20॥<br>
तैरासीत्संवृताभूमिःशकैर्यवनमिश्रितैः।<br>
प्रभावद्भिर्महावीर्यैर्हेमकिञ्जल्कसन्निभैः॥1.54.21॥<br>
दीर्घासिपट्टिशधरैर्हेमवर्णाम्बरावृतैः।<br>
निर्दग्धंतद्बलंसर्वंप्रदीप्तैरिवपावकैः॥1.54.22॥<br>
<br>
ततोऽस्त्राणिमहातेजाविश्वामित्रोमुमोचह।<br>
तैस्तैर्यवनकाम्भोजाःपप्लवाश्चाकुलीकृताः॥1.54.23॥<script>ac.playbackRate=0.5</script>