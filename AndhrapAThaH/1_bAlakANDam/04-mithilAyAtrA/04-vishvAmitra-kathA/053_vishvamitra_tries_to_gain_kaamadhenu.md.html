<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-053-_Shabala_Yachana.mp3" type="audio/mpeg"></audio><br>
<br>
एवमुक्तावसिष्ठेनशबलाशत्रुसूदन।<br>
विदधेकामधुक्कामान्यस्ययस्ययथेप्सितम्॥1.53.1॥<br>
इक्षून्मधूंस्तथालाजान्मैरेयांश्चवरासवान्।<br>
पानानिचमहार्हाणिभक्ष्यांश्चोच्चावचांस्तथा॥1.53.2॥<br>
उष्णाढ्यस्यौदनस्यात्रराशयःपर्वतोपमाः।<br>
मृष्टान्नानिचसूपाश्चदधिकुल्यास्तथैवच॥1.53.3॥<br>
नानास्वादुरसानांचषाडवानांतथैवच।<br>
भाजनानिसुपूर्णानिगौडानिचसहस्रशः॥1.53.4॥<br>
सर्वमासीत्सुसन्तुष्टंहृष्टपुष्टजनायुतम्।<br>
विश्वामित्रबलंरामवसिष्ठेनातितर्पितम्॥1.53.5॥<br>
<br>
विश्वामित्रोऽपिराजर्षिर्हृष्टःपुष्टस्तदाभवत्।<br>
सान्तःपुरवरोराजासब्राह्मणपुरोहितः॥1.53.6॥<br>
सामात्योमन्त्रिसहितःसभृत्यःपूजितस्तदा।<br>
युक्तःपरमहर्षेणवसिष्ठमिदमब्रवीत्॥1.53.7॥<br>
<br>
पूजितोऽहंत्वयाब्रह्मन्पूजार्हेणसुसत्कृतः।<br>
श्रूयतामभिधास्यामिवाक्यंवाक्यविशारद॥1.53.8॥<br>
गवांशतसहस्रेणदीयतांशबलामम॥1.53.9॥<br>
रत्नंहिभगवन्नेतद्रत्नहारीचपार्थिवः।<br>
तस्मान्मेशबलांदेहिममैषाधर्मतोद्विज॥1.53.10॥<br>
<br>
एवमुक्तस्तुभगवान्वसिष्ठोमुनिसत्तमः।<br>
विश्वामित्रेणधर्मात्माप्रत्युवाचमहीपतिम्॥1.53.11॥<br>
नाहंशतसहस्रेणनापिकोटिशतैर्गवाम्।<br>
राजन्दास्यामिशबलांराशिभीरजतस्यवा॥1.53.12॥<br>
नपरित्यागमर्हेयंमत्सकाशादरिन्दम।<br>
शाश्वतीशबलामह्यंकीर्तिरात्मवतोयथा॥1.53.13॥<br>
अस्यांहव्यंचकव्यंप्राणयात्रातथैवच।<br>
आयत्तमग्निहोत्रंचबलिर्होमस्तथैवच॥1.53.14॥<br>
स्वाहाकारवषट्कारौविद्याश्चविविधास्तथा।<br>
आयत्तमत्रराजर्षेसर्वमेतन्नसंशयः॥1.53.15॥<br>
सर्वस्वमेतत्सत्येनममतुष्टिकरीसदा।<br>
कारणैर्बहुभीराजन्नदास्येशबलांतव॥1.53.16॥<br>
<br>
वसिष्ठेनैवमुक्तस्तुविश्वामित्रोऽब्रवीत्ततः।<br>
संरब्धतरमत्यर्थंवाक्यंवाक्यविशारदः॥1.53.17॥<br>
हैरण्यकक्ष्याग्रैवेयान्सुवर्णाङ्कुशभूषितान्।<br>
ददामिकुञ्जराणांतेसहस्राणिचतुर्दश॥1.53.18॥<br>
हैरण्यानांरथानांतेश्वेताश्वानांचतुर्युजाम्।<br>
ददामितेशतान्यष्टौकिङ्किणीकविभूषितान्॥1.53.19॥<br>
हयानांदेशजातानांकुलजानांमहौजसाम्।<br>
सहस्रमेकंदशचददामितवसुव्रत॥1.53.20॥<br>
नानावर्णविभक्तानांवयःस्थानांतथैवच।<br>
ददाम्येकांगवांकोटिंशबलादीयतांमम॥1.53.21॥<br>
यावदिच्छसिरत्नंवाहिरण्यंवाद्विजोत्तम।<br>
तावद्ददामितत्सर्वंशबलादीयतांमम॥1.53.22॥<br>
<br>
एवमुक्तस्तुभगवान्विश्वामित्रेणधीमता।<br>
नदास्यामीतिशबलांप्राहराजन्कथञ्चन॥1.53.23॥<br>
एतदेवहिमेरत्नमेतदेवहिमेधनम्।<br>
एतदेवहिसर्वस्वमेतदेवहिजीवितम्॥1.53.24॥<br>
दर्शश्चपूर्णमासश्चयज्ञाश्चैवाप्तदक्षिणाः।<br>
एतदेवहिमेराजन्विविधाश्चक्रियास्तथा॥1.53.25॥<br>
अदोमूलाःक्रियाःसर्वाममराजन्नसंशयः।<br>
बहुनाकिंप्रलापेननदास्येकामदोहिनीम्॥1.53.26॥<script>ac.playbackRate=0.5</script>