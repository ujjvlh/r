<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-062-Ambareesha_Yagnaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
शुनःशेपंनरश्रेष्ठगृहीत्वातुमहायशाः।<br>
व्यश्राम्यत्पुष्करेराजामध्याह्नेरघुनन्दन॥1.62.1॥<br>
तस्यविश्रममाणस्यशुनःशेपोमहायशाः।<br>
पुष्करक्षेत्रमागम्यविश्वामित्रंददर्शह।<br>
तप्यन्तमृषिभिःसार्द्धंमातुलंपरमातुरः॥1.62.2॥<br>
विवर्णवदनोदीनस्तृष्णयाचश्रमेणच।<br>
पपाताङ्केमुनेराशुवाक्यंचेदमुवाचह॥1.62.3॥<br>
<br>
नमेऽस्तिमातानपिताज्ञातयोबान्धवाःकुतः।<br>
त्रातुमर्हसिमांसौम्यधर्मेणमुनिपुङ्गव॥1.62.4॥<br>
त्रातात्वंहिमुनिश्रेष्ठसर्वेषांत्वंहिभावनः॥1.62.5॥<br>
राजाचकृतकार्यःस्यादहंदीर्घायुरव्ययः।<br>
स्वर्गलोकमुपाश्नीयांतपस्तप्त्वाह्यनुत्तमम्॥1.62.6॥<br>
त्वंमेनाथोह्यनाथस्यभवभव्येनचेतसा।<br>
पितेवपुत्रंधर्मात्मंस्त्रातुमर्हसिकिल्बिषात्॥1.62.7॥<br>
<br>
तस्यतद्वचनंश्रुत्वाविश्वामित्रोमहातपाः।<br>
सान्त्वयित्वाबहुविधंपुत्रानिदमुवाचह॥1.62.8॥<br>
<br>
यत्कृतेपितरःपुत्रान्जनयन्तिशुभार्थिनः।<br>
परलोकहितार्थायतस्यकालोऽयमागतः॥1.62.9॥<br>
अयंमुनिसुतोबालोमत्तश्शरणमिच्छति।<br>
अस्यजीवितमात्रेणप्रियंकुरुतपुत्रकाः॥1.62.10॥<br>
सर्वेसुकृतकर्माणःसर्वेधर्मपरायणाः।<br>
पशुभूतानरेन्द्रस्यतृप्तिमग्नेःप्रयच्छत॥1.62.11॥<br>
नाथवांश्चशुनःशेपोयज्ञश्चाविघ्नितोभवेत्।<br>
देवतास्तर्पिताश्चस्युर्ममचापिकृतंवचः॥1.62.12॥<br>
<br>
मुनेस्तुवचनंश्रुत्वामधुष्यन्दादयःसुताः।<br>
साभिमानंनरश्रेष्ठसलीलमिदमब्रुवन्॥1.62.13॥<br>
<br>
कथमात्मसुतान्हित्वात्रायसेऽन्यसुतंविभो।<br>
अकार्यमिवपश्यामःश्वमांसमिवभोजने॥1.62.14॥<br>
<br>
तेषांतद्वचनंश्रुत्वापुत्राणांमुनिपुङ्गवः।<br>
क्रोधसंरक्तनयनोव्याहर्तुमुपचक्रमे॥1.62.15॥<br>
<br>
निस्साध्वसमिदंप्रोक्तंधर्मादपिविगर्हितम्।<br>
अतिक्रम्यतुमद्वाक्यंदारुणंरोमहर्षणम्॥1.62.16॥<br>
श्वमांसभोजिनःसर्वेवासिष्ठाइवजातिषु।<br>
पूर्णंवर्षसहस्रंतुपृथिव्यामनुवत्स्यथ॥1.62.17॥<br>
<br>
कृत्वाशापसमायुक्तान्पुत्रान्मुनिवरस्तथा।<br>
शुनःशेपमुवाचार्तंकृत्वारक्षांनिरामयम्॥1.62.18॥<br>
<br>
पवित्रपाशैरासक्तोरक्तमाल्यानुलेपनः।<br>
वैष्णवंयूपमासाद्यवाग्भिरग्निमुदाहर॥1.62.19॥<br>
इमेतुगाथेद्वेदिव्येगायेथामुनिपुत्रक।<br>
अम्बरीषस्ययज्ञेऽस्मिंस्ततःसिद्धिमवाप्स्यसि॥1.62.20॥<br>
<br>
शुनःशेपोगृहीत्वातेद्वेगाथेसुसमाहितः।<br>
त्वरयाराजसिंहंतमम्बरीषमुवाचह॥1.62.21॥<br>
राजसिंहमहासत्त्वशीघ्रंगच्छावहेसदः।<br>
निर्वर्तयस्वराजेन्द्रदीक्षांचसमुपाविश॥1.62.22॥<br>
<br>
तद्वाक्यमृषिपुत्रस्यश्रुत्वाहर्षसमुत्सुकः।<br>
जगामनृपतिःशीघ्रंयज्ञवाटमतन्द्रितः॥1.62.23॥<br>
सदस्यानुमतेराजापवित्रकृतलक्षणम्।<br>
पशुंरक्ताम्बरंकृत्वायूपेतंसमबन्धयत्॥1.62.24॥<br>
<br>
सबद्धोवाग्भिरग्र्याभिरभितुष्टाववैसुरौ।<br>
इन्द्रमिन्द्रानुजंचैवयथावन्मुनिपुत्रकः॥1.62.25॥<br>
ततःप्रीतःसहस्राक्षोरहस्यस्तुतितर्पितः।<br>
दीर्घमायुस्तदाप्रादाच्छुनःशेपायराघव॥1.62.26॥<br>
<br>
सचराजानरश्रेष्ठयज्ञस्यचसमाप्तवान्।<br>
फलंबहुगुणंरामसहस्राक्षप्रसादजम्॥1.62.27॥<br>
विश्वामित्रोऽपिधर्मात्माभूयस्तेपेमहातपाः।<br>
पुष्करेषुनरश्रेष्ठदशवर्षशतानिच॥1.62.28॥</div></div><script>ac.playbackRate=0.5+parseInt(slider.value)/200</script></body>
</html>