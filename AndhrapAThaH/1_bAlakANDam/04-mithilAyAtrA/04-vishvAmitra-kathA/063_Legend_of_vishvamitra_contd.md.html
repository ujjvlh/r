<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-063-Vishvamithra_Thapobhamgaha.mp3" type="audio/mpeg"></audio><br>
<br>
पूर्णेवर्षसहस्रेतुव्रतस्नातंमहामुनिम्।<br>
अभ्यागच्छन्सुराःसर्वेतपःफलचिकीर्षवः॥1.63.1॥<br>
अब्रवीत्सुमहातेजाब्रह्मासुरुचिरंवचः।<br>
<br>
ऋषिस्त्वमसिभद्रंतेस्वार्जितैःकर्मभिःशुभैः॥1.63.2॥<br>
तमेवमुक्त्वादेवेशस्त्रिदिवंपुनरभ्यगात्॥1.63.3॥<br>
<br>
विश्वामित्रोमहातेजाभूयस्तेपेमहत्तपः॥1.63.4॥<br>
ततःकालेनमहतामेनकापरमाप्सराः।<br>
पुष्करेषुनरश्रेष्ठस्नातुंसमुपचक्रमे॥1.63.5॥<br>
तांददर्शमहातेजामेनकांकुशिकात्मजः।<br>
रूपेणाप्रतिमांतत्रविद्युतंजलदेयथा॥1.63.6॥<br>
दृष्ट्वाकन्दर्पवशगोमुनिस्तामिदमब्रवीत्॥1.63.7॥<br>
<br>
अप्सरःस्वागतंतेऽस्तुवसचेहममाश्रमे।<br>
अनुगृह्णीष्वभद्रंतेमदनेनसुमोहितम्॥1.63.8॥<br>
<br>
इत्युक्तासावरारोहातत्रवासमथाकरोत्॥1.63.9॥<br>
तपसोहिमहाविघ्नोविश्वामित्रम्उपागतम्।<br>
तस्यांवसन्त्यांवर्षाणिपञ्चपञ्चचराघव।<br>
विश्वामित्राश्रमेरामसुखेनव्यतिचक्रमुः॥1.63.10॥<br>
<br>
अथकालेगतेतस्मिन्विश्वामित्रोमहामुनिः।<br>
सव्रीडइवसंवृत्तश्चिन्ताशोकपरायणः॥1.63.11॥<br>
बुद्धिर्मुनेःसमुत्पन्नासामर्षारघुनन्दन।<br>
<br>
सर्वंसुराणांकर्मैतत्तपोपहरणंमहत्॥1.63.12॥<br>
अहोरात्रापदेशेनगताःसंवत्सरादश।<br>
काममोहाभिभूतस्यविघ्नोऽयंप्रत्युपस्थितः॥1.63.13॥<br>
विनिश्वसन्मुनिवरःपश्चात्तापेनदुःखितः।<br>
<br>
भीतामप्सरसंदृष्ट्वावेपन्तींप्राञ्जलिंस्थिताम्॥1.63.14॥<br>
मेनकांमधुरैर्वाक्यैर्विसृज्यकुशिकात्मजः।<br>
उत्तरंपर्वतंरामविश्वामित्रोजगामह॥1.63.15॥<br>
<br>
सकृत्वानैष्ठिकींबुद्धिंजेतुकामोमहायशाः।<br>
कौशिकीतीरमासाद्यतपस्तेपेसुदारुणम्॥1.63.16॥<br>
तस्यवर्षसहस्रंतुघोरंतपउपासतः।<br>
<br>
उत्तरेपर्वतेरामदेवतानामभूद्भयम्॥1.63.17॥<br>
आमन्त्रयन्समागम्यसर्वेसर्षिगणाःसुराः।<br>
महर्षिशब्दंलभतांसाध्वयंकुशिकात्मजः॥1.63.18॥<br>
<br>
देवतानांवचःश्रुत्वासर्वलोकपितामहः।<br>
अब्रवीन्मधुरंवाक्यंविश्वामित्रंतपोधनम्॥1.63.19॥<br>
<br>
महर्षेस्वागतंवत्सतपसोग्रेणतोषितः।<br>
महत्त्वमृषिमुख्यत्वंददामितवकौशिक॥1.63.20॥<br>
<br>
ब्रह्मणस्सवचःश्रुत्वासर्वलोकेश्वरस्यह।<br>
[नविषण्णोनसन्तुष्टोविश्वामित्रस्तपोधनः॥1.63.21॥]<br>
प्राञ्जलिःप्रणतोभूत्वासर्वलोकपितामहम्।<br>
प्रत्युवाचततोवाचंविश्वामित्रोमहामुनिः॥1.63.22॥<br>
महर्षिशब्दमतुलंस्वार्जितैःकर्मभिःशुभैः।<br>
यदिमेभगवानाहततोऽहंविजितेन्द्रियः॥1.63.23॥<br>
<br>
तमुवाचततोब्रह्मानतावत्त्वंजितेन्द्रियः।<br>
यतस्वमुनिशार्दूलइत्युक्त्वात्रिदिवंगतः॥1.63.24॥<br>
<br>
विप्रस्थितेषुदेवेषुविश्वामित्रोमहामुनिः।<br>
ऊर्द्ध्वबाहुर्निरालम्बोवायुभक्षस्तपश्चरन्॥1.63.25॥<br>
घर्मेपञ्चतपाभूत्वावर्षास्वाकाशसंश्रयः।<br>
शिशिरेसलिलस्थायीरात्र्यहानितपोधनः॥1.63.26॥<br>
एवंवर्षसहस्रंहितपोघोरमुपागमत्॥1.63.27॥<br>
<br>
तस्मिन्सन्तप्यमानेतुविश्वामित्रेमहामुनौ।<br>
सम्भ्रमःसुमहानासीत्सुराणांवासवस्यच॥1.63.28॥<br>
रम्भामप्सरसंशक्रस्सहसर्वैर्मरुद्गणैः।<br>
उवाचात्महितंवाक्यमहितंकौशिकस्यच॥1.63.29॥<script>ac.playbackRate=0.5</script>