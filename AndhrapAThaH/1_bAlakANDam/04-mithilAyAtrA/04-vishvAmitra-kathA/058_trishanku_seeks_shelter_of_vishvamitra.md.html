<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-058-Thrishanku_Shapaha.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततस्त्रिशङ्कोर्वचनंश्रुत्वाक्रोधसमन्वितम्।<br>
ऋषिपुत्रशतंरामराजानमिदमब्रवीत्॥1.58.1॥<br>
<br>
प्रत्याख्यातोहिदुर्बुद्धेगुरुणासत्यवादिना।<br>
तंकथंसमतिक्रम्यशाखान्तरमुपेयिवान्॥1.58.2॥<br>
इक्ष्वाकूणांहिसर्वेषांपुरोधाःपरमोगुरुः।<br>
नचातिक्रमितुंशक्यंवचनंसत्यवादिनः॥1.58.3॥<br>
अशक्यमितिचोवाचवसिष्ठोभगवानृषिः।<br>
तंवयंवैसमाहर्तुंक्रतुंशक्ताःकथंतव॥1.58.4॥<br>
बालिशस्त्वंनरश्रेष्ठगम्यतांस्वपुरंपुनः।<br>
याजनेभगवान्शक्तस्त्रैलोक्यस्यापिपार्थिव॥1.58.5॥<br>
अवमानंचतत्कर्तुंतस्यशक्ष्यामहेकथम्॥1.58.6॥<br>
<br>
तेषांतद्वचनंश्रुत्वाक्रोधपर्याकुलाक्षरम्।<br>
सराजापुनरेवैतानिदंवचनमब्रवीत्॥1.58.7॥<br>
<br>
प्रत्याख्यातोऽस्मिगुरुणागुरुपुत्रैस्तथैवच।<br>
अन्यांगतिंगमिष्यामिस्वस्तिवोऽस्तुतपोधनाः॥1.58.8॥<br>
<br>
ऋषिपुत्रास्तुतच्छ्रुत्वावाक्यंघोराभिसंहितम्।<br>
शेपुःपरमसङ्क्रुद्धाश्चण्डालत्वंगमिष्यसि॥1.58.9॥<br>
एवमुक्त्वामहात्मानोविविशुस्तेस्वमाश्रमम्॥1.58.10॥<br>
<br>
अथरात्र्यांव्यतीतायांराजाचण्डालताङ्गतः।<br>
नीलवस्त्रधरोनीलःपरुषोध्वस्तमूर्द्धजः।<br>
चित्यमाल्यानुलेपश्चआयसाभरणोऽभवत्॥1.58.11॥<br>
तंदृष्ट्वामन्त्रिणःसर्वेत्यज्यचण्डालरूपिणम्।<br>
प्राद्रवन्सहितारामपौरायेऽस्यानुगामिनः॥1.58.12॥<br>
<br>
एकोहिराजाकाकुत्स्थजगामपरमात्मवान्।<br>
दह्यमानोदिवारात्रंविश्वामित्रंतपोधनम्॥1.58.13॥<br>
विश्वामित्रस्तुतंदृष्ट्वाराजानंविफलीकृतम्।<br>
चण्डालरूपिणंराममुनिःकारुण्यमागतः॥1.58.14॥<br>
कारुण्यात्समहातेजावाक्यंपरमधार्मिकः।<br>
इदंजगादभद्रंतेराजानंघोररूपिणम्॥1.58.15॥<br>
<br>
किमागमनकार्यंतेराजपुत्रमहाबल।<br>
अयोध्याधिपतेवीरशापाच्चण्डालतांगतः॥1.58.16॥<br>
<br>
अथतद्वाक्यमाज्ञायराजाचण्डालतांगतः।<br>
अब्रवीत्प्राञ्जलिर्वाक्यंवाक्यज्ञोवाक्यकोविदम्॥1.58.17॥<br>
<br>
प्रत्याख्यातोऽस्मिगुरुणागुरुपुत्रैस्तथैवच।<br>
अनवाप्यैवतंकामंमयाप्राप्तोविपर्ययः॥1.58.18॥<br>
सशरीरोदिवंयायामितिमेसौम्यदर्शनम्।<br>
मयाचेष्टंक्रतुशतंतच्चनावाप्यतेफलम्॥1.58.19॥<br>
अनृतंनोक्तपूर्वंमेनचवक्ष्येकदाचन।<br>
कृच्छ्रेष्वपिगतःसौम्यक्षत्रधर्मेणतेशपे॥1.58.20॥<br>
यज्ञैर्बहुविधैरिष्टंप्रजाधर्मेणपालिताः।<br>
गुरवश्चमहात्मानःशीलवृत्तेनतोषिताः॥1.58.21॥<br>
धर्मेप्रयतमानस्ययज्ञंचाहर्तुमिच्छतः।<br>
परितोषंनगच्छन्तिगुरवोमुनिपुङ्गव॥1.58.22॥<br>
दैवमेवपरंमन्येपौरुषंतुनिरर्थकम्।<br>
दैवेनाक्रम्यतेसर्वंदैवंहिपरमागतिः॥1.58.23॥<br>
तस्यमेपरमार्तस्यप्रसादमभिकाङ्क्षतः।<br>
कर्तुमर्हसिभद्रंतेदैवोपहतकर्मणः॥1.58.24॥<br>
नान्यांगतिंगमिष्यामिनान्यःशरणमस्तिमे।<br>
दैवंपुरुषकारेणनिवर्तयितुमर्हसि॥1.58.25॥</div></div><script>ac.playbackRate=0.5+parseInt(slider.value)/200</script></body>
</html>