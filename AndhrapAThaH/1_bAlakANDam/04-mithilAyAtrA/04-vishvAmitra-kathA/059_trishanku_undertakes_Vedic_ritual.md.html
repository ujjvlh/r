<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-059-Vasista_Putranam_Shapa_Prapthi.mp3" type="audio/mpeg"></audio><br>
<br>
उक्तवाक्यंतुराजानंकृपयाकुशिकात्मजः।<br>
अब्रवीन्मधुरंवाक्यंसाक्षाच्चण्डालरूपिणम्॥1.59.1॥<br>
<br>
ऐक्ष्वाकस्वागतंवत्सजानामित्वांसुधार्मिकम्।<br>
शरणंतेभविष्यामिमाभैषीर्नृपपुङ्गव॥1.59.2॥<br>
अहमामन्त्रयेसर्वान्महर्षीन्पुण्यकर्मणः।<br>
यज्ञसाह्यकरान्राजंस्ततोयक्ष्यसिनिर्वृतः॥1.59.3॥<br>
गुरुशापकृतंरूपंयदिदंत्वयिवर्तते।<br>
अनेनसहरूपेणसशरीरोगमिष्यसि॥1.59.4॥<br>
हस्तप्राप्तमहंमन्येस्वर्गंतवनराधिप।<br>
यस्त्वंकौशिकमागम्यशरण्यंशरणागतः॥1.59.5॥<br>
<br>
एवम्उक्त्वामहातेजाःपुत्रान्परमधार्मिकान्।<br>
व्यादिदेशमहाप्राज्ञान्यज्ञसम्भारकारणात्।<br>
सर्वान्शिष्यान्समाहूयवाक्यमेतदुवाचह॥1.59.6॥<br>
<br>
सर्वानृषिगणान्वत्साआनयध्वंममाज्ञया।<br>
सशिष्यसुहृदश्चैवसर्त्विजःसबहुश्रुतान्॥1.59.7॥<br>
यदन्योवचनंब्रूयान्मद्वाक्यबलचोदितः।<br>
तत्सर्वमखिलेनोक्तंममाख्येयमनादृतम्॥1.59.8॥<br>
<br>
तस्यतद्वचनंश्रुत्वादिशोजग्मुस्तदाज्ञया।<br>
आजग्मुरथदेशेभ्यःसर्वेभ्योब्रह्मवादिनः॥1.59.9॥<br>
तेचशिष्याःसमागम्यमुनिंज्वलिततेजसम्।<br>
ऊचुश्चवचनंसर्वेसर्वेषांब्रह्मवादिनाम्॥1.59.10॥<br>
<br>
श्रुत्वातेवचनंसर्वेसमायान्तिद्विजातयः।<br>
सर्वदेशेषुचागच्छन्वर्जयित्वामहोदयम्॥1.59.11॥<br>
वासिष्ठंतच्छतंसर्वंक्रोधपर्याकुलाक्षरम्।<br>
यदाहवचनंसर्वंशृणुत्वंमुनिपुङ्गव॥1.59.12॥<br>
<br>
क्षत्रियोयाजकोयस्यचण्डालस्यविशेषतः।<br>
कथंसदसिभोक्तारोहविस्तस्यसुरर्षयः॥1.59.13॥<br>
ब्राह्मणावामहात्मानोभुक्त्वाचण्डालभोजनम्।<br>
कथंस्वर्गंगमिष्यन्तिविश्वामित्रेणपालिताः॥1.59.14॥<br>
<br>
एतद्वचननैष्ठुर्यमूचुःसंरक्तलोचनाः।<br>
वासिष्ठामुनिशार्दूलसर्वेतेसमहोदयाः॥1.59.15॥<br>
तेषांतद्वचनंश्रुत्वासर्वेषांमुनिपुङ्गवः।<br>
क्रोधसंरक्तनयनःसरोषमिदमब्रवीत्॥1.59.16॥<br>
<br>
येदूषयन्त्यदुष्टंमांतपउग्रंसमास्थितम्।<br>
भस्मीभूतादुरात्मानोभविष्यन्तिनसंशयः॥1.59.17॥<br>
अद्यतेकालपाशेननीतावैवस्वतक्षयम्।<br>
सप्तजातिशतान्येवमृतपाःसन्तुसर्वशः॥1.59.18॥<br>
श्वमांसनियताहारामुष्टिकानामनिर्घृणाः।<br>
विकृताश्चविरूपाश्चलोकाननुचरन्त्विमान्॥1.59.19॥<br>
महोदयश्चदुर्बुद्धिर्मामदूष्यंह्यदूषयत्।<br>
दूषितःसर्वलोकेषुनिषादत्वंगमिष्यति॥1.59.20॥<br>
प्राणातिपातनिरतोनिरनुक्रोशतांगतः।<br>
दीर्घकालंममक्रोधाद्दुर्गतिंवर्तयिष्यति॥1.59.21॥<br>
<br>
एतावदुक्त्वावचनंविश्वामित्रोमहातपाः।<br>
विरराममहातेजाऋषिमध्येमहामुनिः॥1.59.22॥<script>ac.playbackRate=0.5</script>