<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-057-Thrishamkoryajana_Pradhana.mp3" type="audio/mpeg"></audio><br>
<br>
ततःसन्तप्तहृदयःस्मरन्निग्रहमात्मनः।<br>
विनिःश्वस्यविनिःश्वस्यकृतवैरोमहात्मना॥1.57.1॥<br>
सदक्षिणांदिशंगत्वामहिष्यासहराघव।<br>
ततापपरमंघोरंविश्वामित्रोमहत्तपः॥1.57.2॥<br>
फलमूलाशनोदान्तैश्चचारमहत्तपः।<br>
अथास्यजज्ञिरेपुत्राःसत्यधर्मपरायणाः।<br>
हविष्यन्दोमधुष्यन्दोदृढनेत्रोमहारथः॥1.57.3॥<br>
<br>
पूर्णेवर्षसहस्रेतुब्रह्मालोकपितामहः।<br>
अब्रवीन्मधुरंवाक्यंविश्वामित्रंतपोधनम्॥1.57.4॥<br>
जिताराजर्षिलोकास्तेतपसाकुशिकात्मज।<br>
अनेनतपसात्वांतुराजर्षिरितिविद्महे॥1.57.5॥<br>
एवमुक्त्वामहातेजाजगामसहदैवतैः।<br>
त्रिविष्टपंब्रह्मलोकंलोकानांपरमेश्वरः॥1.57.6॥<br>
<br>
विश्वामित्रोपितच्छ्रुत्वाह्रियाकिञ्चिदवाङ्मुखः।<br>
दुःखेनमहताविष्टःसमन्युरिदमब्रवीत्॥1.57.7॥<br>
तपश्चसुमहत्तप्तंराजर्षिरितिमांविदुः।<br>
देवाःसर्षिगणाःसर्वेनास्तिमन्येतपःफलम्॥1.57.8॥<br>
एवंनिश्चित्यमनसाभूयएवमहातपाः।<br>
तपश्चकारकाकुत्स्थपरमंपरमात्मवान्॥1.57.9॥<br>
<br>
एतस्मिन्नेवकालेतुसत्यवादीजितेन्द्रियः।<br>
त्रिशङ्कुरितिविख्यातइक्ष्वाकुकुलवर्द्धनः॥1.57.10॥<br>
तस्यबुद्धिःसमुत्पन्नायजेयमितिराघव।<br>
गच्छेयंसशरीरेणदेवानांपरमांगतिम्॥1.57.11॥<br>
सवसिष्ठंसमाहूयकथयामासचिन्तितम्।<br>
अशक्यमितिचाप्युक्तोवसिष्ठेनमहात्मना॥1.57.12॥<br>
<br>
प्रत्याख्यातोवसिष्ठेनसययौदक्षिणांदिशम्।<br>
ततस्तत्कर्मसिद्ध्यर्थंपुत्रांस्तस्यगतोनृपः॥1.57.13॥<br>
वासिष्ठादीर्घतपसस्तपोयत्रहितेपिरे॥१-५७-१४<br>
त्रिशङ्कुःसुमहातेजाःशतंपरमभास्वरम्।<br>
वसिष्ठपुत्रान्ददृशेतप्यमानान्यशस्विनः॥1.57.14॥<br>
<br>
सोऽभिगम्यमहात्मानःसर्वान्एवगुरोःसुतान्।<br>
अभिवाद्यानुपूर्व्येणह्रियाकिञ्चिदवाङ्मुखः।<br>
अब्रवीत्सुमहात्मानःसर्वानेवकृताञ्जलिः॥1.57.15॥<br>
<br>
शरणंवःप्रपद्येऽहंशरण्यान्शरणागतः।<br>
प्रत्याख्यातोऽस्मिभद्रंवोवसिष्ठेनमहात्मना॥1.57.16॥<br>
यष्टुकामोमहायज्ञंतदनुज्ञातुमर्हथ।<br>
गुरुपुत्रानहंसर्वान्नमस्कृत्यप्रसादये॥1.57.17॥<br>
शिरसाप्रणतोयाचेब्राह्मणान्तपसिस्थितान्॥१-५७-१९<br>
तेमांभवन्तःसिद्ध्यर्थंयाजयन्तुसमाहिताः।<br>
सशरीरोयथाहंहिदेवलोकमवाप्नुयाम्॥1.57.18॥<br>
प्रत्याख्यातोवसिष्ठेनगतिमन्यांतपोधनाः।<br>
गुरुपुत्रानृतेसर्वान्नाहंपश्यामिकाञ्चन॥1.57.19॥<br>
इक्ष्वाकूणांहिसर्वेषांपुरोधाःपरमागतिः।<br>
[पुरोधसस्तुविद्वांसस्तारयन्तिसदानृपान्॥1.57.20॥]<br>
तस्मादनन्तरंसर्वेभवन्तोदैवतंमम॥1.57.21॥<script>ac.playbackRate=0.5</script>