<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-055-Vishra_Mithrena_Stramokshnam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
ततस्तानाकुलान्दृष्ट्वाविश्वामित्रास्त्रमोहितान्।<br>
वसिष्ठश्चोदयामासकामधुक्सृजयोगतः॥1.55.1॥<br>
<br>
तस्याहुम्भारवाज्जाताःकाम्भोजारविसन्निभाः।<br>
ऊधसस्त्वथसञ्जाताःपप्लवाःशस्त्रपाणयः॥1.55.2॥<br>
योनिदेशाच्चयवनाःशकृद्देशाच्छकास्तथा।<br>
रोमकूपेषुचम्लेच्छाहारीतास्सकिरातकाः॥1.55.3॥<br>
तैस्तैर्निषूदितंसर्वंविश्वामित्रस्यतत्क्षणात्।<br>
सपदातिगजंसाश्वंसरथंरघुनन्दन॥1.55.4॥<br>
दृष्ट्वानिषूदितंसैन्यम्वसिष्ठेनमहात्मना।<br>
<br>
विश्वामित्रसुतानांतुशतंनानाविधायुधम्।<br>
अभ्यधावत्सुसंक्रुद्धंवसिष्ठंजपतांवरम्॥1.55.5॥<br>
हुङ्कारेणैवतान्सर्वान्ददाहभगवानृषिः॥1.55.6॥<br>
तेसाश्वरथपादातावसिष्ठेनमहात्मना।<br>
भस्मीकृतामुहूर्तेनविश्वामित्रसुतास्तदा॥1.55.7॥<br>
<br>
दृष्ट्वाविनाशितान्पुत्रान्बलंचसुमहायशाः।<br>
सव्रीडश्चिन्तयाविष्टोविश्वामित्रोऽभवत्तदा॥1.55.8॥<br>
समुद्रइवनिर्वेगोभग्नदंष्ट्रइवोरगः।<br>
उपरक्तइवादित्यःसद्योनिष्प्रभतांगतः॥1.55.9॥<br>
हतपुत्रबलोदीनोलूनपक्षइवद्विजः।<br>
हतदर्प्पोहतोत्साहोनिर्वेदंसमपद्यत॥1.55.10॥<br>
सपुत्रमेकंराज्यायपालयेतिनियुज्यच।<br>
पृथिवींक्षत्रधर्म्मेणवनमेवान्वपद्यत॥1.55.11॥<br>
<br>
सगत्वाहिमवत्पार्श्वंकिन्नरोरगसेवितम्।<br>
महादेवप्रसादार्थंतपस्तेपेमहातपाः॥1.55.12॥<br>
केनचित्त्वथकालेनदेवेशोवृषभध्वजः।<br>
दर्शयामासवरदोविश्वामित्रंमहाबलम्॥1.55.13॥<br>
<br>
किमर्थंतप्यसेराजन्ब्रूहियत्तेविवक्षितम्।<br>
वरदोऽस्मिवरोयस्तेकाङ्क्षितःसोऽभिधीयताम्॥1.55.14॥<br>
एवमुक्तस्तुदेवेनविश्वामित्रोमहातपाः।<br>
प्रणिपत्यमहादेवमिदंवचनमब्रवीत्॥1.55.15॥<br>
<br>
यदितुष्टोमहादेवधनुर्वेदोममानघ।<br>
साङ्गोपाङ्गोपनिषदःसरहस्यःप्रदीयताम्॥1.55.16॥<br>
यानिदेवेषुचास्त्राणिदानवेषुमहर्षिषु।<br>
गन्धर्वयक्षरक्षस्सुप्रतिभान्तुममानघ।<br>
तवप्रसादाद्भवतुदेवदेवममेप्सितम्॥1.55.17॥<br>
<br>
एवमस्त्वितिदेवेशोवाक्यमुक्त्वागतस्तदा॥1.55.18॥<br>
प्राप्यचास्त्राणिराजर्षिर्विश्वामित्रोमहाबलः।<br>
दर्पेणमहतायुक्तोदर्पपूर्णोऽभवत्तदा॥1.55.19॥<br>
विवर्द्धमानोवीर्येणसमुद्रइवपर्वणि।<br>
हतमेवतदामेनेवसिष्ठमृषिसत्तमम्॥1.55.20॥<br>
<br>
ततोगत्वाश्रमपदंमुमोचास्त्राणिपार्थिवः।<br>
यैस्तत्तपोवनंसर्वंनिर्दग्धंचास्त्रतेजसा॥1.55.21॥<br>
उदीर्यमाणमस्त्रंतद्विश्वामित्रस्यधीमतः।<br>
दृष्ट्वाविप्रद्रुताभीतामुनयःशतशोदिशः॥1.55.22॥<br>
वसिष्ठस्यचयेशिष्यास्तथैवमृगपक्षिणः।<br>
विद्रवन्तिभयाद्भीतानानादिग्भ्यःसहस्रशः॥1.55.23॥<br>
वसिष्ठस्याश्रमपदंशून्यमासीन्महात्मनः।<br>
मुहूर्तमिवनिःशब्दमासीदिरिणसन्निभम्॥1.55.24॥<br>
वदतोवैवसिष्ठस्यमाभैरितिमुहुर्मुहुः।<br>
नाशयाम्यद्यगाधेयंनीहारमिवभास्करः॥1.55.25॥<br>
<br>
एवमुक्त्वामहातेजावसिष्ठोजपतांवरः।<br>
विश्वामित्रंतदावाक्यंसरोषमिदमब्रवीत्॥1.55.26॥<br>
आश्रमंचिरसंवृद्धंयद्विनाशितवानसि।<br>
दुराचारोऽसितन्मूढतस्मात्त्वंनभविष्यसि॥1.55.27॥<br>
इत्युक्त्वापरमक्रुद्धोदण्डमुद्यम्यसत्वरः।<br>
विधूममिवकालाग्निंयमदण्डमिवापरम्॥1.55.28॥</div></div><script>ac.playbackRate=0.5+parseInt(slider.value)/200</script></body>
</html>