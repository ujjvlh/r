<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-056-Vasista_Vishvamitra_Sangarshaha_.mp3" type="audio/mpeg"></audio><br>
<br>
एवमुक्तोवसिष्ठेनविश्वामित्रोमहाबलः।<br>
आग्नेयमस्त्रमुत्क्षिप्यतिष्ठतिष्ठेतिचाब्रवीत्॥1.56.1॥<br>
ब्रह्मदण्डंसमुत्क्षिप्यकालदण्डमिवापरम्।<br>
वसिष्ठोभगवान्क्रोधादिदंवचनमब्रवीत्॥1.56.2॥<br>
<br>
क्षत्रबन्धोस्थितोऽस्म्येषयद्वलंतद्विदर्शय।<br>
नाशयाम्यद्यतेदर्पंशस्त्रस्यतवगाधिज॥1.56.3॥<br>
क्वचतेक्षत्रियबलंक्वचब्रह्मबलंमहत्।<br>
पश्यब्रह्मबलंदिव्यंममक्षत्रियपांसन॥1.56.4॥<br>
<br>
तस्यास्त्रंगाधिपुत्रस्यघोरमाग्नेयमुद्यतम्।<br>
ब्रह्मदण्डेनतच्छान्तमग्नेर्वेगइवाम्भसा॥1.56.5॥<br>
वारुणंचैवरौद्रंचऐन्द्रंपाशुपतंतथा।<br>
ऐषीकंचापिचिक्षेपकुपितोगाधिनन्दनः॥1.56.6॥<br>
मानवंमोहनंचैवगान्धर्वंस्वापनंतथा।<br>
जृम्भणंमादनंचैवसन्तापनविलापने॥1.56.7॥<br>
शोषणंदारणंचैववज्रमस्त्रंसुदुर्जयम्।<br>
ब्रह्मपाशंकालपाशंवारुणंपाशमेवच॥1.56.8॥<br>
पैनाकास्त्रंचदयितंशुष्कार्द्रेअशनीउभे।<br>
दण्डास्त्रमथपैशाचंक्रौञ्चमस्त्रंतथैवच॥1.56.9॥<br>
धर्मचक्रंकालचक्रंविष्णुचक्रंतथैववच।<br>
वायव्यंमथनंचैवअस्त्रंहयशिरस्तथा॥1.56.10॥<br>
शक्तिद्वयंचचिक्षेपकङ्कालंमुसलंतथा।<br>
वैद्याधरंमहास्त्रंचकालास्त्रमथदारुणम्॥1.56.11॥<br>
त्रिशूलमस्त्रंघोरंचकापालमथकङ्कणम्।<br>
<br>
एतान्यस्त्राणिचिक्षेपसर्वाणिरघुनन्दन॥1.56.12॥<br>
वसिष्ठेजपतांश्रेष्ठेतदद्भुतमिवाभवत्॥1.56.13॥<br>
तानिसर्वाणिदण्डेनग्रसतेब्रह्मणःसुतः॥1.56.14॥<br>
तेषुशान्तेषुब्रह्मास्त्रंक्षिप्तवान्गाधिनन्दनः॥1.56.15॥<br>
तदस्त्रमुद्यतंदृष्ट्वादेवाःसाग्निपुरोगमाः।<br>
देवर्षयश्चसम्भ्रान्तागन्धर्वाःसमहोरगाः॥1.56.16॥<br>
त्रैलोक्यमासीत्सन्त्रस्तंब्रह्मास्त्रेसमुदीरिते॥1.56.17॥<br>
तदप्यस्त्रंमहाघोरंब्राह्मंब्राह्मेणतेजसा।<br>
वसिष्ठोग्रसतेसर्वंब्रह्मदण्डेनराघव॥1.56.18॥<br>
ब्रह्मास्त्रंग्रसमानस्यवसिष्ठस्यमहात्मनः।<br>
त्रैलोक्यमोहनंरौद्रंरूपमासीत्सुदारुणम्॥1.56.19॥<br>
रोमकूपेषुसर्वेषुवसिष्ठस्यमहात्मनः।<br>
मरीच्यइवनिष्पेतुरग्नेर्धूमाकुलार्चिषः॥1.56.20॥<br>
प्राज्वलद्ब्रह्मदण्डश्चवसिष्ठस्यकरोद्यतः।<br>
विधूमइवकालाग्निर्यमदण्डइवापरः॥1.56.21॥<br>
<br>
ततोऽस्तुवन्मुनिगणावसिष्ठंजपतांवरम्।<br>
अमोघंतेबलंब्रह्मन्तेजोधारयतेजसा॥1.56.22॥<br>
निगृहीतस्त्वयाब्रह्मन्विश्वामित्रोमहातपाः।<br>
प्रसीदजपातांश्रेष्ठलोकाःसन्तुगतव्यथाः॥1.56.23॥<br>
एवमुक्तोमहातेजाःशमंचक्रेमहातपाः॥1.56.24॥<br>
विश्वामित्रोऽपिनिकृतोविनिःश्वस्येदमब्रवीत्॥1.56.25॥<br>
<br>
धिग्बलंक्षत्रियबलंब्रह्मतेजोबलंबलम्।<br>
एकेनब्रह्मदण्डेनसर्वास्त्राणिहतानिमे॥1.56.26॥<br>
तदेतत्समवेक्ष्याहंप्रसन्नेन्द्रियमानसः।<br>
तपोमहत्समास्थास्येयद्वैब्रह्मत्वकारणम्॥1.56.27॥<script>ac.playbackRate=0.5</script>