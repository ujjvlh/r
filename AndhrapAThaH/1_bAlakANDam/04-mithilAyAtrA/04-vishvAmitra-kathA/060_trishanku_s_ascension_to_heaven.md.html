<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-060-Thrishamkoh_Swarga_Prapthihi.mp3" type="audio/mpeg"></audio><br>
<br>
तपोबलहतान्कृत्वावासिष्ठान्समहोदयान्।<br>
ऋषिमध्येमहातेजाविश्वामित्रोऽभ्यभाषत॥1.60.1॥<br>
<br>
धर्मिष्ठश्चवदान्यश्चमांचैवशरणंगतः।<br>
तेनानेनशरीरेणदेवलोकजिगीषया॥1.60.2॥<br>
यथाऽयंस्वशरीरेणस्वर्गलोकंगमिष्यति।<br>
तथाप्रवर्त्यतांयज्ञोभवद्भिश्चमयासह॥1.60.3॥<br>
<br>
विश्वामित्रवचःश्रुत्वासर्वएवमहर्षयः।<br>
ऊचुःसमेत्यसहिताधर्मज्ञाधर्मसंहितम्॥1.60.4॥<br>
<br>
अयंकुशिकदायादोमुनिःपरमकोपनः।<br>
यदाहवचनंसम्यगेतत्कार्यंनसंशयः॥1.60.5॥<br>
अग्निकल्पोहिभगवान्शापंदास्यतिरोषितः।<br>
तस्मात्प्रवर्त्यतांयज्ञःसशरीरोयथादिवम्॥1.60.6॥<br>
गच्छेदिक्ष्वाकुदायादोविश्वामित्रस्यतेजसा।<br>
तथाप्रवर्त्यतांयज्ञःसर्वेसमधितिष्ठत॥1.60.7॥<br>
<br>
एवमुक्त्वामहर्षयःचक्रुस्तास्ताःक्रियास्तदा।<br>
याजकश्चमहातेजाविश्वामित्रोऽभवत्क्रतौ॥1.60.8॥<br>
ऋत्विजश्चानुपूर्व्येणमन्त्रवन्मन्त्रकोविदाः।<br>
चक्रुःसर्वाणिकर्माणियथाकल्पंयथाविधि॥1.60.9॥<br>
<br>
ततःकालेनमहताविश्वामित्रोमहातपाः।<br>
चकारावाहनंतत्रभागार्थंसर्वदेवताः॥1.60.10॥<br>
नाभ्यागमंस्तदाहूताभागार्थंसर्वदेवताः॥1.60.11॥<br>
<br>
तत्रक्रोधसमाविष्टोविश्वामित्रोमहामुनिः।<br>
स्रुवमुद्यम्यसक्रोधस्त्रिशङ्कुमिदमब्रवीत्॥1.60.12॥<br>
<br>
एषत्वांसशरीरेणनयामिस्वर्गमोजसा।<br>
दुष्प्रापंस्वशरीरेणदिवंगच्छनराधिप॥1.60.13॥<br>
स्वार्जितंकिञ्चिदप्यस्तिमयाहितपसःफलम्।<br>
राजन्स्वतेजसातस्यसशरीरोदिवंव्रज॥1.60.14॥<br>
उक्तवाक्येमुनौतस्मिन्सशरीरोनरेश्वरः।<br>
दिवंजगामकाकुत्स्थमुनीनांपश्यतांतदा॥1.60.15॥<br>
<br>
देवलोकगतंदृष्ट्वात्रिशङ्कुंपाकशासनः।<br>
सहसर्वैःसुरगणैरिदंवचनमब्रवीत्॥1.60.16॥<br>
<br>
त्रिशङ्कोगच्छभूयस्त्वंनासिस्वर्गकृतालयः।<br>
गुरुशापहतोमूढपतभूमिमवाक्छिराः॥1.60.17॥<br>
एवमुक्तोमहेन्द्रेणत्रिशङ्कुरपतत्पुनः।<br>
विक्रोशमानस्त्राहीतिविश्वामित्रंतपोधनम्॥1.60.18॥<br>
<br>
तच्छ्रुत्वावचनंतस्यक्रोशमानस्यकौशिकः।<br>
क्रोधमाहारयत्तीव्रंतिष्ठतिष्ठेतिचाब्रवीत्॥1.60.19॥<br>
ऋषिमध्येसतेजस्वीप्रजापतिरिवापरः।<br>
सृजन्दक्षिणमार्गस्थान्सप्तर्षीनपरान्पुनः॥1.60.20॥<br>
नक्षत्रमालामपरामसृजत्क्रोधमूर्च्छितः।<br>
दक्षिणांदिशमास्थायमुनिमध्येमहायशाः॥1.60.21॥<br>
सृष्ट्वानक्षत्रवंशञ्चक्रोधेनकलुषीकृतः॥१-६०-२२<br>
अन्यमिन्द्रंकरिष्यामिलोकोवास्यादनिन्द्रकः।<br>
दैवतान्यपिसक्रोधात्स्रष्टुंसमुपचक्रमे॥1.60.22॥<br>
<br>
ततःपरमसम्भ्रान्ताःसर्षिसङ्घाःसुरासुराः।<br>
विश्वामित्रंमहात्मानमूचुःसानुनयंवचः॥1.60.23॥<br>
<br>
अयंराजामहाभागगुरुशापपरिक्षतः।<br>
सशरीरोदिवंयातुनार्हत्येहतपोधन॥1.60.24॥<br>
तेषांतद्वचनंश्रुत्वादेवानांमुनिपुङ्गवः।<br>
अब्रवीत्सुमहद्वाक्यंकौशिकःसर्वदेवताः॥1.60.25॥<br>
सशरीरस्यभद्रंवस्त्रिशङ्कोरस्यभूपतेः।<br>
आरोहणंप्रतिज्ञायनानृतंकर्तुमुत्सहे॥1.60.26॥<br>
स्वर्गोऽस्तुसशरीरस्यत्रिशङ्कोरस्यशाश्वतः।<br>
नक्षत्राणिचसर्वाणिमामकानिध्रुवाण्यथ॥1.60.27॥<br>
यावल्लोकाधरिष्यन्तितिष्ठन्त्वेतानिसर्वशः।<br>
मत्कृतानिसुराःसर्वेतदनुज्ञातुमर्हथ॥1.60.28॥<br>
<br>
एवमुक्ताःसुराःसर्वेप्रत्यूचुर्मुनिपुङ्गवम्॥1.60.29॥<br>
<br>
एवंभवतुभद्रंतेतिष्ठन्त्वेतानिसर्वशः।<br>
गगनेतान्यनेकानिवैश्वानरपथाद्बहिः॥1.60.30॥<br>
नक्षत्राणिमुनिश्रेष्ठतेषुज्योतिष्षुजाज्वलन्।<br>
अवाक्छिरास्त्रिशङ्कुश्चतिष्ठत्वमरसन्निभः॥1.60.31॥<br>
अनुयास्यन्तिचैतानिज्योतींषिनृपसत्तमम्।<br>
कृतार्थंकीर्तिमन्तञ्चस्वर्गलोकगतंतथा॥1.60.32॥<br>
<br>
विश्वामित्रस्तुधर्मात्मासर्वदेवैरभिष्टुतः।<br>
ऋषिभिश्चमहातेजाबाढमित्याहदेवताः॥1.60.33॥<br>
<br>
ततोदेवामहात्मानोमुनयश्चतपोधनाः।<br>
जग्मुर्यथागतंसर्वेयज्ञस्यान्तेनरोत्तम॥1.60.34॥<script>ac.playbackRate=0.5</script>