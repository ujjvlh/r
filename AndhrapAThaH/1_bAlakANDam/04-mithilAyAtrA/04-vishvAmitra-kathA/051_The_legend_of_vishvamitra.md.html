<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;flex-direction: column;"><input type="range" min="0" max="100" value="50" id="slider" oninput="ac.playbackRate=0.5+parseInt(slider.value)/200"></input><br><div style="display:flex;flex-direction:row;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-051-Vishvamitra_Vamsha_Varnanam.mp3" type="audio/mpeg"></audio></div></div><div style="padding:0.5em;flex: 1 1 auto;overflow-y:auto;"><br>
<br>
तस्यतद्वचनंश्रुत्वाविश्वामित्रस्यधीमतः।<br>
हृष्टरोमामहातेजाःशतानन्दोमहातपाः॥1.51.1॥<br>
गौतमस्यसुतोज्येष्ठस्तपसाद्योतितप्रभः।<br>
रामसन्दर्शनादेवपरंविस्मयमागतः॥1.51.2॥<br>
सतौनिषण्णौसम्प्रेक्ष्यसुखासीनौनृपात्मजौ।<br>
शतानन्दोमुनिश्रेष्ठंविश्वामित्रमथाब्रवीत्॥1.51.3॥<br>
<br>
अपितेमुनिशार्दूलमममातायशस्विनी।<br>
दर्शिताराजपुत्रायतपोदीर्घमुपागता॥1.51.4॥<br>
अपिरामेमहातेजामममातायशस्विनी।<br>
वन्यैरुपाहरत्पूजांपूजार्हेसर्वदेहिनाम्॥1.51.5॥<br>
अपिरामायकथितंयथावृत्तंपुरातनम्।<br>
मममातुर्महातेजोदैवेनदुरनुष्ठितम्॥1.51.6॥<br>
अपिकौशिकभद्रंतेगुरुणाममसङ्गता।<br>
मातामममुनिश्रेष्ठरामसन्दर्शनादितः॥1.51.7॥<br>
अपिमेगुरुणारामःपूजितःकुशिकात्मज।<br>
इहागतोमहातेजाःपूजांप्राप्तोमहात्मनः॥1.51.8॥<br>
अपिशान्तेनमनसागुरुर्मेकुशिकात्मज।<br>
इहागतेनरामेणप्रयतेनाभिवादितः॥1.51.9॥<br>
<br>
तच्छ्रुत्वावचनंतस्यविश्वामित्रोमहामुनिः।<br>
प्रत्युवाचशतानन्दंवाक्यज्ञोवाक्यकोविदम्॥1.51.10॥<br>
<br>
नातिक्रान्तंमुनिश्रेष्ठयत्कर्तव्यंकृतंमया।<br>
सङ्गतामुनिनापत्नीभार्गवेणेवरेणुका॥1.51.11॥<br>
<br>
तच्छ्रुत्वावचनंतस्यविश्वामित्रस्यधीमतः।<br>
शतानन्दोमहातेजारामंवचनमब्रवीत्॥1.51.12॥<br>
<br>
स्वागतंतेनरश्रेष्ठदिष्ट्याप्राप्तोऽसिराघव।<br>
विश्वामित्रंपुरस्कृत्यमहर्षिमपराजितम्॥1.51.13॥<br>
अचिन्त्यकर्मातपसाब्रह्मर्षिरतुलप्रभः।<br>
विश्वामित्रोमहातेजावेत्स्येनंपरमांगतिम्॥1.51.14॥<br>
नास्तिधन्यतरोरामत्वत्तोऽन्योभुविकश्चन।<br>
गोप्ताकुशिकपुत्रस्तेयेनतप्तंमहत्तपः॥1.51.15॥<br>
श्रूयतामभिधास्यामिकौशिकस्यमहात्मनः।<br>
यथाबलंयथावृत्तंतन्मेनिगदतःशृणु॥1.51.16॥<br>
<br>
राजाभूदेषधर्मात्मादीर्घकालमरिन्दमः।<br>
धर्मज्ञःकृतविद्यश्चप्रजानांचहितेरतः॥1.51.17॥<br>
प्रजापतिसुतस्त्वासीत्कुशोनाममहीपतिः।<br>
कुशस्यपुत्रोबलवान्कुशनाभःसुधार्मिकः॥1.51.18॥<br>
कुशनाभसुतस्त्वासीद्गाधिरित्येवविश्रुतः।<br>
गाधेःपुत्रोमहातेजाविश्वामित्रोमहामुनिः॥1.51.19॥<br>
विश्वामित्रोमहातेजाःपालयामासमेदिनीम्।<br>
बहुवर्षसहस्राणिराजाराज्यमकारयत्॥1.51.20॥<br>
कदाचित्तुमहातेजायोजयित्वावरूथिनीम्।<br>
अक्षौहिणीपरिवृतःपरिचक्राममेदिनीम्॥1.51.21॥<br>
नगराणिचराष्ट्राणिसरितश्चतथागिरीन्।<br>
आश्रमान्क्रमशोरामविचरन्नाजगामह॥1.51.22॥<br>
वसिष्ठस्याश्रमपदंनानावृक्षसुमाकुलम्।<br>
नानामृगगणाकीर्णंसिद्धचारणसेवितम्॥1.51.23॥<br>
देवदानवगन्धर्वैःकिन्नरैरुपशोभितम्।<br>
प्रशान्तहरिणाकीर्णंद्विजसङ्घनिषेवितम्॥1.51.24॥<br>
ब्रह्मर्षिगणसङ्कीर्णंदेवर्षिगणसेवितम्।<br>
तपश्चरणसंसिद्धैरग्निकल्पैर्महात्मभिः॥1.51.25॥<br>
सततंसङ्कुलंश्रीमद्ब्रह्मकल्पैर्महात्मभिः।<br>
अब्भक्षैर्वायुभक्षैश्चशीर्णपर्णाशनैस्तथा।<br>
फलमूलाशनैर्दान्तैर्जितरोषैर्जितेन्द्रियैः॥1.51.26॥<br>
ऋषिभिर्वालखिल्यैश्चजपहोमपरायणैः।<br>
अन्यैर्वैखानसैश्चैवसमन्तादुपशोभितम्॥1.51.27॥<br>
वसिष्ठस्याश्रमपदंब्रह्मलोकमिवापरम्।<br>
ददर्शजयतांश्रेष्ठोविश्वामित्रोमहाबलः॥1.51.28॥</div></div><script>ac.playbackRate=0.5+parseInt(slider.value)/200</script></body>
</html>