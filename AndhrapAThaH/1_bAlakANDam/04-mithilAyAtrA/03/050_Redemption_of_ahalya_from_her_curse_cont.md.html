<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-050-Mithila_Gamanam.mp3" type="audio/mpeg"></audio><br>
<br>
ततःप्रागुत्तरांगत्वारामःसौमित्रिणासह।<br>
विश्वामित्रंपुरस्कृत्ययज्ञवाटमुपागमत्॥1.50.1॥<br>
<br>
रामस्तुमुनिशार्दूलमुवाचसहलक्ष्मणः।<br>
साध्वीयज्ञसमृद्धिर्हिजनकस्यमहात्मनः॥1.50.2॥<br>
बहूनीहसहस्राणिनानादेशनिवासिनाम्।<br>
ब्राह्मणानांमहाभागवेदाध्ययनशालिनाम्॥1.50.3॥<br>
ऋषिवाटाश्चदृश्यन्तेशकटीशतसङ्कुलाः।<br>
देशोविधीयतांब्रह्मन्यत्रवत्स्यामहेवयम्॥1.50.4॥<br>
<br>
रामस्यवचनंश्रुत्वाविश्वामित्रोमहामुनिः।<br>
निवेशमकरोद्देशेविविक्तेसलिलायुते॥1.50.5॥<br>
(विश्वामित्रम्अनुप्राप्तम्श्रुत्वानृपवरःतदा।)<br>
शतानन्दंपुरस्कृत्यपुरोहितमनिन्दितम्।<br>
ऋत्विजोऽपिमहात्मानस्त्वर्घ्यमादायसत्वरम्।<br>
प्रयुत्ज्जगामसहसाविनयेनसमन्वितः॥1.50.6॥<br>
विश्वामित्रायधर्मेणददुर्मन्त्रपुरस्कृतम्॥1.50.7॥<br>
<br>
प्रतिगृह्यतुतांपूजांजनकस्यमहात्मनः।<br>
पप्रच्छकुशलंराज्ञोयज्ञस्यचनिरामयम्॥1.50.8॥<br>
सतांश्चापिमुनीन्पृष्ट्वासोपाध्यायपुरोधसः।<br>
यथान्यायंततःसर्वैःसमागच्छत्प्रहृष्टवत्॥1.50.9॥<br>
<br>
अथराजामुनिश्रेष्ठंकृताञ्जलिरभाषत।<br>
आसनेभगवन्नास्तांसहैभिर्मुनिसत्तमैः॥1.50.10॥<br>
जनकस्यवचःश्रुत्वानिषसादमहामुनिः।<br>
पुरोधाऋत्विजश्चैवराजाचसहमन्त्रिभिः॥1.50.11॥<br>
आसनेषुयथान्यायमुपविष्टान्समन्ततः।<br>
दृष्ट्वासनृपतिस्तत्रविश्वामित्रमथाब्रवीत्॥1.50.12॥<br>
<br>
अद्ययज्ञसमृद्धिर्मेसफलादैवतैःकृता।<br>
अद्ययज्ञफलंप्राप्तंभगवद्दर्शनान्मया॥1.50.13॥<br>
धन्योऽस्म्यनुगृहीतोऽस्मियस्यमेमुनिपुङ्गव।<br>
यज्ञोपसदनंब्रह्मन्प्राप्तोऽसिमुनिभिःसह॥1.50.14॥<br>
द्वादशाहंतुब्रह्मर्षेशेषमाहुर्मनीषिणः।<br>
ततोभागार्थिनोदेवान्द्रष्टुमर्हसिकौशिक॥1.50.15॥<br>
<br>
इत्युक्त्वामुनिशार्दूलंप्रहृष्टवदनस्तदा।<br>
पुनस्तंपरिपप्रच्छप्राञ्जलिःप्रणतोनृपः॥1.50.16॥<br>
<br>
इमौकुमारौभद्रंतेदेवतुल्यपराक्रमौ।<br>
गजसिंहगतीवीरौशार्दूलवृषभोपमौ॥1.50.17॥<br>
पद्मपत्रविशालाक्षौखड्गतूणीधनुर्द्धरौ।<br>
अश्विनाविवरूपेणसमुपस्थितयौवनौ॥1.50.18॥<br>
यदृच्छयैवगांप्राप्तौदेवलोकादिवामरौ।<br>
कथंपद्भ्यामिहप्राप्तौकिमर्थंकस्यवामुने॥1.50.19॥<br>
वरायुधधरौवीरौकस्यपुत्रौमहामुने।<br>
भूषयन्ताविमंदेशंचन्द्रसूर्याविवाम्बरम्॥1.50.20॥<br>
परस्परस्यसदृशौप्रमाणेङ्गितचेष्टितैः।<br>
काकपक्षधरौवीरौश्रोतुमिच्छामितत्त्वतः॥1.50.21॥<br>
<br>
तस्यतद्वचनंश्रुत्वाजनकस्यमहात्मनः।<br>
न्यवेदयन्महात्मानौपुत्रौदशरथस्यतौ॥1.50.22॥<br>
सिद्धाश्रमनिवासंचराक्षसानांवधंतथा।<br>
तच्चागमनमव्यग्रंविशालायाश्चदर्शनम्॥1.50.23॥<br>
अहल्यादर्शनंचैवगौतमेनसमागमम्।<br>
महाधनुषिजिज्ञासांकर्तुमागमनंतथा॥1.50.24॥<br>
एतत्सर्वंमहातेजाजनकायमहात्मने।<br>
निवेद्यविररामाथविश्वामित्रोमहामुनिः॥1.50.25॥<script>ac.playbackRate=0.5</script>