<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-045-Vishala_Gamanam.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
विश्वामित्रवचःश्रुत्वाराघवःसहलक्ष्मणः।<br>
विस्मयंपरमंगत्वाविश्वामित्रमथाब्रवीत्॥1.45.1॥<br>
<br>
अत्यद्भुतमिदंब्रह्मन्कथितंपरमंत्वया।<br>
गङ्गावतरणंपुण्यंसागरस्यापिपूरणम्॥1.45.2॥<br>
क्षणभूतेवनौरात्रिःसंवृत्तेयंमहातपः।<br>
इमांचिन्तयतस्सर्वांनिखिलेनकथांतव॥1.45.3॥<br>
तस्यसाशर्वरीसर्वासहसौमित्रिणातदा।<br>
जगामचिन्तयानस्यविश्वामित्रकथांशुभाम्॥1.45.4॥<br>
<br>
ततःप्रभातेविमलेविश्वामित्रंमहामुनिम्।<br>
उवाचराघवोवाक्यंकृताहिनकमरिन्दमः॥1.45.5॥<br>
गताभगवतीरात्रिःश्रोतव्यंपरमंश्रुतम्॥1.45.6॥<br>
तरामस्तरितांश्रेष्ठांपुण्यांत्रिपथगांनदीम्॥<br>
नौरेषाहिसुखास्तीर्णाऋषीणांपुण्यकर्मणाम्।<br>
भगवन्तमिहप्राप्तंज्ञात्वात्वरितमागता॥1.45.7॥<br>
<br>
तस्यतद्वचनंश्रुत्वाराघवस्यमहात्मनः।<br>
सन्तारंकारयामाससर्षिसङ्घःसराघवः॥1.45.8॥<br>
उत्तरंतीरमासाद्यसम्पूज्यर्षिगणंतदा।<br>
गङ्गाकूलेनिविष्टास्तेविशालांददृशुःपुरीम्॥1.45.9॥<br>
<br>
ततोमुनिवरस्तूर्णंजगामसहराघवः।<br>
विशालांनगरींरम्यांदिव्यांस्वर्गोपमांतदा॥1.45.10॥<br>
अथरामोमहाप्राज्ञोविश्वामित्रंमहामुनिम्।<br>
पप्रच्छप्राञ्जलिर्भूत्वाविशालामुत्तमांपुरीम्॥1.45.11॥<br>
कतमोराजवंशोऽयंविशालायांमहामुने।<br>
श्रोतुमिच्छामिभद्रंतेपरंकौतूहलंहिमे॥1.45.12॥<br>
<br>
तस्यतद्वचनंश्रुत्वारामस्यमुनिपुङ्गवः।<br>
आख्यातुंतत्समारेभेविशालस्यपुरातनम्॥1.45.13॥<br>
श्रूयतांरामशक्रस्यकथांकथयतःशुभाम्।<br>
अस्मिन्देशेतुयद्वृत्तंतदपिशृणुराघव॥1.45.14॥<br>
<br>
पूर्वंकृतयुगेरामदितेःपुत्रामहाबलाः।<br>
अदितेश्चमहाभागवीर्यवन्तःसुधार्मिकाः॥1.45.15॥<br>
ततस्तेषांनरश्रेष्ठबुद्धिरासीन्महात्मनाम्।<br>
अमराअजराश्चैवकथंस्यामनिरामयाः॥1.45.16॥<br>
<br>
तेषांचिन्तयतांरामबुद्धिरासीन्महात्मनाम्।<br>
क्षीरोदमथनंकृत्वारसंप्राप्स्यामतत्रवै॥1.45.17॥<br>
ततोनिश्चित्यमथनंयोक्त्रंकृत्वाचवासुकिम्।<br>
मन्थानंमन्दरंकृत्वाममन्थुरमितौजसः॥1.45.18॥<br>
<br>
(अथवर्षसहस्रेणयोक्त्रसर्पशिरांसिच।<br>
वमन्तोऽतिविषन्तत्रददंशुर्दशनैःशिलाः॥१-४५-१९<br>
उत्पपाताग्निसङ्काशंहालाहलमहाविषम्।<br>
ततोदग्धंजगत्सर्वंसदेवासुरमानुषम्॥<br>
अथदेवामहादेवम्शंकरम्शरणार्थिनः।<br>
जग्मुःपशुपतिम्रुद्रम्त्राहित्राहीतितुष्टुवुः॥१-४५-२१<br>
<br>
एवम्उक्तस्ततोदेवैर्देवेश्वरःप्रभुः।<br>
प्रादुर्आसीत्ततोऽत्रैवशङ्खचक्रधरोहरिः॥१-४५-२२<br>
उवाचैनंस्मितङ्कृत्वारुद्रम्शूलधरम्हरिः।<br>
<br>
दैवतैर्मथ्यमानस्तुतत्पूर्वंसमुपस्थितम्॥१-४५-२३<br>
तत्त्वदीयंसुरश्रेष्ठःसुराणाम्अग्रतोहियत्।<br>
अग्रपूजामिहस्थित्वागृहाणेदम्विषम्प्रभो॥१-४५-२४<br>
इत्य्उक्त्वाचसुरश्रेष्ठस्तत्रैवान्तरधीयत।<br>
<br>
देवतानाम्भयन्दृष्ट्वाश्रुत्वावाक्यम्तुशारङ्गिणः॥१-४५-२५<br>
हालाहलम्विषङ्घोरंसंजग्राहामृतोपमम्।<br>
देवान्विसृज्यदेवेशोजगामभगवान्हरः॥१-४५-२६<br>
ततोदेवासुराःसर्वेममन्थूरघुनन्दन।<br>
प्रविवेशाथपातालम्मन्थानःपर्वतोत्तमः॥१-४५-२७<br>
<br>
ततोदेवाःसगन्धर्वाःतुष्टुवुःमधुसूदनम्।<br>
त्वङ्गतिःसर्वभूतानाम्विशेषेणदिवौकसाम्॥१-४५-२८<br>
पालयास्मान्महाबाहोगिरिम्उद्धर्तुम्अर्‌हसि।<br>
इतिश्रुत्वाहृषीकेशःकामठम्रूपम्आस्थितः॥१-४५-२९<br>
पर्वतम्पृष्ठतःकृत्वाशिश्येतत्रोदधौहरिः।<br>
पर्वताग्रन्तुलोकात्माहस्तेनआक्रम्यकेशवः॥१-४५-३०<br>
देवानाम्मध्यतःस्थित्वाममन्थपुरुषोत्तमः।)<br>
<br>
अथवर्षसहस्रेणआयुर्वेदमयःपुमान्।<br>
उदतिष्ठत्सुधर्मात्मासदण्डःसकमण्डलुः।<br>
<br>
पूर्वंधन्वन्तरिर्नामअप्सराश्चसुवर्चसः॥1.45.19॥<br>
अप्सुनिर्मथनादेवरसस्तस्माद्वरस्त्रियः।<br>
उत्पेतुर्मनुजश्रेष्ठतस्मादप्सरसोऽभवन्॥1.45.20॥<br>
षष्टिःकोट्योऽभवंस्तासामप्सराणांसुवर्चसाम्।<br>
असङ्ख्येयास्तुकाकुत्स्थयास्तासांपरिचारिकाः॥1.45.21॥<br>
नताःस्मप्रतिगृह्णन्तिसर्वेतेदेवदानवाः।<br>
अप्रतिग्रहणादेवतेनसाधारणाःस्मृताः॥1.45.22॥<br>
<br>
वरुणस्यततःकन्यावारुणीरघुनन्दन।<br>
उत्पपातमहाभागामार्गमाणापरिग्रहम्॥1.45.23॥<br>
दितेःपुत्रानतांरामजगृहुर्वरुणात्मजाम्।<br>
अदितेस्तुसुतावीरजगृहुस्तामनिन्दिताम्॥1.45.24॥<br>
असुरास्तेनदैतेयाःसुरास्तेनादितेःसुताः।<br>
हृष्टाःप्रमुदिताश्चासन्वारुणीग्रहणात्सुराः॥1.45.25॥<br>
<br>
उच्चैश्श्रवाहयश्रेष्ठोमणिरत्नंचकौस्तुभम्।<br>
उदतिष्ठन्नरश्रेष्ठतथैवामृतमुत्तमम्॥1.45.26॥<br>
अथतस्यकृतेराममहानासीत्कुलक्षयः।<br>
अदितेस्तुततःपुत्रादितेःपुत्रानसूदयन्॥1.45.27॥<br>
एकतोऽभ्यागमन्सर्वेह्यसुराराक्षसैस्सह।<br>
युद्धमासीन्महाघोरंवीरत्रैलोक्यमोहनम्॥1.45.28॥<br>
यदाक्षयंगतंसर्वंतदाविष्णुर्महाबलः।<br>
अमृतंसोऽहरत्तूर्णंमायामास्थायमोहिनीम्॥1.45.29॥<br>
<br>
येगताभिमुखंविष्णुमक्षयंपुरुषोत्तमम्।<br>
सम्पिष्टास्तेतदायुद्धेविष्णुनाप्रभविष्णुना॥1.45.30॥<br>
अदितेरात्मजावीरादितेःपुत्रान्निजघिनरे।<br>
तस्मिन्युद्धेमहाघोरेदैतेयादित्ययोर्भृशम्॥1.45.31॥<br>
निहत्यदितिपुत्रांश्चराज्यंप्राप्यपुरन्दरः।<br>
शशासमुदितोलोकान्सर्षिसङ्घान्सचारणान्॥1.45.32॥</div></div><script>ac.playbackRate=0.5</script></body>
</html>