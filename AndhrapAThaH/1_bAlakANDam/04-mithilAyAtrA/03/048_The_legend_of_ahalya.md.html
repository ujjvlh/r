<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-048-_Ahalya_Charitham.mp3" type="audio/mpeg"></audio><br>
<br>
पृष्ट्वातुकुशलंतत्रपरस्परसमागमे।<br>
कथान्तेसुमतिर्वाक्यंव्याजहारमहामुनिम्॥1.48.1॥<br>
<br>
इमौकुमारौभद्रंतेदेवतुल्यपराक्रमौ।<br>
गजसिंहगतीवीरौशार्दूलवृषभोपमौ॥1.48.2॥<br>
पद्मपत्रविशालाक्षौखड्गतूणीधनुर्द्धरौ।<br>
अश्विनाविवरूपेणसमुपस्थितयौवनौ॥1.48.3॥<br>
यदृच्छयैवगांप्राप्तौदेवलोकादिवामरौ।<br>
कथंपद्भ्यामिहप्राप्तौकिमर्थंकस्यवामुने॥1.48.4॥<br>
भूषयन्ताविमंदेशंचन्द्रसूर्याविवाम्बरम्।<br>
परस्परस्यसदृशौप्रमाणेङ्गितचेष्टितैः॥1.48.5॥<br>
किमर्थंचनरश्रेष्ठौसम्प्राप्तौदुर्गमेपथि।<br>
वरायुधधरौवीरौश्रोतुमिच्छामितत्त्वतः॥1.48.6॥<br>
<br>
तस्यतद्वचनंश्रुत्वायथावृत्तंन्यवेदयत्।<br>
सिद्धाश्रमनिवासंचराक्षसानांवधंतथा॥1.48.7॥<br>
(विश्वामित्रवचःश्रुत्वाराजापरमविस्मितः॥१-४८-७)<br>
अतिथीपरमौप्राप्तौपुत्रौदशरथस्यतौ।<br>
पूजयामासविधिवत्सत्कारार्हौमहाबलौ॥1.48.8॥<br>
<br>
ततःपरमसत्कारंसुमतेःप्राप्यराघवौ।<br>
उष्यतत्रनिशामेकांजग्मतुर्मिथिलांततः॥1.48.9॥<br>
तान्दृष्ट्वामुनयःसर्वेजनकस्यपुरींशुभाम्।<br>
साधुसाध्वितिशंसन्तोमिथिलांसमपूजयन्॥1.48.10॥<br>
<br>
मिथिलोपवनेतत्रआश्रमंदृश्यराघवः।<br>
पुराणंनिर्जनंरम्यंपप्रच्छमुनिपुङ्गवम्॥1.48.11॥<br>
श्रीमदाश्रमसङ्काशंकिंन्विदंमुनिवर्ज्जितम्।<br>
श्रोतुमिच्छामिभगवन्कस्यायंपूर्वआश्रमः॥1.48.12॥<br>
<br>
तच्छ्रुत्वाराघवेणोक्तंवाक्यंवाक्यविशारदः।<br>
प्रत्युवाचमहातेजाविश्वामित्रोमहामुनिः॥1.48.13॥<br>
<br>
हन्ततेकथयिष्यामिशृणुतत्त्वेनराघव।<br>
यस्यैतदाश्रमपदंशप्तंकोपान्महात्मना॥1.48.14॥<br>
गौतमस्यनरश्रेष्ठपूर्वमासीन्महात्मनः।<br>
आश्रमोदिव्यसङ्काशःसुरैरपिसुपूजितः॥1.48.15॥<br>
<br>
सचेहतपआतिष्ठदहल्यासहितःपूरा।<br>
वर्षपूगाननेकांश्चराजपुत्रमहायशः॥1.48.16॥<br>
तस्यान्तरंविदित्वातुसहस्राक्षःशचीपतिः।<br>
मुनिवेषधरोऽहल्यामिदंवचनमब्रवीत्॥1.48.17॥<br>
<br>
ऋतुकालंप्रतीक्षन्तेनार्थिनःसुसमाहिते।<br>
सङ्गमंत्वहमिच्छामित्वयासहसुमध्यमे॥1.48.18॥<br>
मुनिवेषंसहस्राक्षंविज्ञायरघुनन्दन।<br>
मतिंचकारदुर्मेधादेवराजकुतूहलात्॥1.48.19॥<br>
<br>
अथाब्रवीत्सुरश्रेष्ठंकृतार्थेनान्तरात्मना।<br>
कृतार्थास्मिसुरश्रेष्ठगच्छशीघ्रमितःप्रभो॥1.48.20॥<br>
आत्मानंमांचदेवेशसर्वदारक्षमानद।<br>
<br>
इन्द्रस्तुप्रहसन्वाक्यमहल्यामिदमब्रवीत्॥1.48.21॥<br>
सुश्रोणिपरितुष्टोऽस्मिगमिष्यामियथागतम्॥1.48.22॥<br>
एवंसङ्गम्यतुतयानिश्चक्रामोटजात्ततः।<br>
<br>
ससम्भ्रमात्त्वरन्रामशङ्कितोगौतमंप्रति॥1.48.23॥<br>
गौतमंसददर्शाथप्रविशन्तंमहामुनिम्।<br>
देवदानवदुर्द्धर्षंतपोबलसमन्वितम्॥1.48.24॥<br>
तीर्थोदकपरिक्लिन्नंदीप्यमानमिवानलम्।<br>
गृहीतसमिधंतत्रसकुशंमुनिपुङ्गवम्॥1.48.25॥<br>
दृष्ट्वासुरपतिस्त्रस्तोविवर्णवदनोऽभवत्॥1.48.26॥<br>
<br>
अथदृष्ट्वासहस्राक्षंमुनिवेषधरंमुनिः।<br>
दुर्वृत्तंवृत्तसम्पन्नोरोषाद्वचनमब्रवीत्॥1.48.27॥<br>
<br>
ममरूपंसमास्थायकृतवानसिदुर्मते।<br>
अकर्तव्यमिदंतस्माद्विफलस्त्वंभविष्यसि॥1.48.28॥<br>
<br>
गौतमेनैवमुक्तस्यसरोषेणमहात्मना।<br>
पेततुर्वृषणौभूमौसहस्राक्षस्यतत्क्षणात्॥1.48.29॥<br>
<br>
तथाशप्त्वासवैशक्रमहल्यामपिशप्तवान्।<br>
इहवर्षसहस्राणिबहूनित्वंनिवत्स्यसि॥1.48.30॥<br>
वायुभक्षानिराहारातप्यन्तीभस्मशायिनी।<br>
अदृश्यासर्वभूतानामाश्रमेऽस्मिन्निवत्स्यसि॥1.48.31॥<br>
यदाचैतद्वनंघोरंरामोदशरथात्मजः।<br>
आगमिष्यतिदुर्द्धर्षस्तदापूताभविष्यसि॥1.48.32॥<br>
तस्यातिथ्येनदुर्वृत्तेलोभमोहविवर्जिता।<br>
मत्सकाशेमुदायुक्तास्वंवपुर्धारयिष्यसि॥1.48.33॥<br>
(एवम्उक्त्वामहातेजागौतमोदुष्टचारिणीम्।)<br>
इममाश्रममुत्सृज्यसिद्धचारणसेविते।<br>
हिमवच्छिखरेरम्येतपस्तेपेमहातपाः॥1.48.34॥<script>ac.playbackRate=0.5</script>