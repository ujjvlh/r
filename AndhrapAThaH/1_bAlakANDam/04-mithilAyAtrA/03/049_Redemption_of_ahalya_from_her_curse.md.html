<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-049-_Ahalya_Shapa_Vimochanam.mp3" type="audio/mpeg"></audio><br>
<br>
अफलस्तुततःशक्रोदेवानग्निपुरोधसः।<br>
अब्रवीत्त्रस्तवदनःसर्षिसङ्घान्सचारणान्॥1.49.1॥<br>
<br>
कुर्वतातपसोविघ्नंगौतमस्यमहात्मनः।<br>
क्रोधमुत्पाद्यहिमयासुरकार्यमिदंकृतम्॥1.49.2॥<br>
अफलोऽस्मिकृतस्तेनक्रोधात्साचनिराकृता।<br>
शापमोक्षेणमहतातपोऽस्यापहृतंमया॥1.49.3॥<br>
तस्मात्सुरवराःसर्वेसर्षिसङ्घाःसचारणाः।<br>
सुरसाह्यकरंसर्वेसफलंकर्तुमर्हथ॥1.49.4॥<br>
<br>
शतक्रतोर्वचःश्रुत्वादेवाःसाग्निपुरोगमाः।<br>
पितृदेवानुपेत्याहुःसर्वेसहमरुद्गणैः॥1.49.5॥<br>
<br>
अयंमेषःसवृषणःशक्रोह्यवृषणःकृतः।<br>
मेषस्यवृषणौगृह्यशक्रायाशुप्रयच्छथ॥1.49.6॥<br>
अफलस्तुकृतोमेषःपरांतुष्टिंप्रदास्यति॥1.49.7॥<br>
भवतांहर्षणार्थेचयेचदास्यन्तिमानवाः॥1.49.8॥<br>
अक्षयम्हिफलन्तेषाम्यूयम्दास्यथपुष्कलम्॥१-४९-७<br>
<br>
अग्नेस्तुवचनंश्रुत्वापितृदेवाःसमागताः।<br>
उत्पाट्यमेषवृषणौसहस्राक्षेन्यवेशयन्॥1.49.9॥<br>
तदाप्रभृतिकाकुत्स्थपितृदेवाःसमागताः।<br>
अफलान्भुञ्जतेमेषान्फलैस्तेषामयोजयन्॥1.49.10॥<br>
<br>
इन्द्रस्तुमेषवृषणस्तदाप्रभृतिराघव।<br>
गौतमस्यप्रभावेनतपसश्चमहात्मनः॥1.49.11॥<br>
<br>
तदागच्छमहातेजआश्रमंपुण्यकर्मणः।<br>
तारयैनांमहाभागामहल्यांदेवरूपिणीम्॥1.49.12॥<br>
विश्वामित्रवचःश्रुत्वाराघवःसहलक्ष्मणः।<br>
विश्वामित्रंपुरस्कृत्यतमाश्रममथाविशत्॥1.49.13॥<br>
ददर्शचमहाभागांतपसाद्योतितप्रभाम्।<br>
लोकैरपिसमागम्यदुर्निरीक्ष्यांसुरासुरैः॥1.49.14॥<br>
प्रयत्नान्निर्मिताम्धात्रादिव्याम्मायामयीम्इव।<br>
धूमेनाभिपरीताङ्गीन्दीप्ताम्अग्निशिखाम्इव॥१-४९-१४<br>
सतुषारावृतांसाभ्रांपूर्णचन्द्रप्रभामिव।<br>
मध्येऽम्भसोदुराधर्षांदीप्तांसूर्यप्रभामिव॥1.49.15॥<br>
<br>
साहिगौतमवाक्येनदुर्निरीक्ष्याबभूवह।<br>
त्रयाणामपिलोकानांयावद्रामस्यदर्शनम्।<br>
शापस्यान्तमुपागम्यतेषांदर्शनमागता॥1.49.16॥<br>
<br>
राघवौत्वतिथीतस्याःपादौजगृहतुस्तदा।<br>
स्मरन्तीगौतमवचःप्रतिजग्राहसाचतौ॥1.49.17॥<br>
पाद्यमर्घ्यंतथाऽऽतिथ्यंचकारसुसमाहिता।<br>
प्रतिजग्राहकाकुत्स्थोविधिदृष्टेनकर्मणा॥1.49.18॥<br>
<br>
पुष्पवृष्टिर्महत्यासीद्देवदुन्दुभिःनिःस्वनैः।<br>
गन्धर्वाप्सरसांचापिमहानासीत्समागमः॥1.49.19॥<br>
साधुसाध्वितिदेवास्तामहल्यांसमपूजयन्।<br>
तपोबलविशुद्धाङ्गींगौतमस्यवशानुगाम्॥1.49.20॥<br>
<br>
गौतमोहिमहातेजाअहल्यासहितःसुखी।<br>
रामंसम्पूज्यविधिवत्तपस्तेपेमहातपाः॥1.49.21॥<br>
रामोऽपिपरमांपूजांगौतमस्यमहामुनेः।<br>
सकाशाद्विधिवत्प्राप्यजगाममिथिलांततः॥1.49.22॥<script>ac.playbackRate=0.5</script>