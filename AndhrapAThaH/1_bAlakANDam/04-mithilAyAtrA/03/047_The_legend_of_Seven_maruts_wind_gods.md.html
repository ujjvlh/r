<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-047-Marudut_Paththihi.mp3" type="audio/mpeg"></audio><br>
<br>
सप्तधातुकृतेगर्भेदितिःपरमदुःखिता।<br>
सहस्राक्षंदुराधर्षंवाक्यंसानुनयाब्रवीत्॥1.47.1॥<br>
<br>
ममापराधाद्गर्भोऽयंसप्तधाविफलीकृतः।<br>
नापराधोऽस्तिदेवेशतवात्रबलसूदन॥1.47.2॥<br>
प्रियंतुकर्तुमिच्छामिममगर्भविपर्यये।<br>
मरुतांसप्तसप्तानांस्थानपालाभवन्त्विमे॥1.47.3॥<br>
वातस्कन्धाइमेसप्तचरन्तुदिविपुत्रक।<br>
मारुताइतिविख्यातादिव्यरूपाममात्मजाः॥1.47.4॥<br>
ब्रह्मलोकंचरत्वेकइन्द्रलोकंतथापरः।<br>
दिविवायुरितिख्यातस्तृतीयोऽपिमहायशाः॥1.47.5॥<br>
(चत्वारस्तुसुरश्रेष्ठदिशोवैतवशासनात्।)<br>
सञ्चरिष्यन्तुभद्रंतेदेवभूताममात्मजाः।<br>
त्वत्कृतेनैवनाम्नाचमारुताइतिविश्रुताः॥1.47.6॥<br>
<br>
तस्यास्तद्वचनंश्रुत्वासहस्राक्षःपुरन्दरः।<br>
उवाचप्राञ्जलिर्वाक्यंदितिंबलनिषूदनः॥1.47.7॥<br>
सर्वमेतद्यथोक्तंतेभविष्यतिनसंशयः।<br>
विचरिष्यन्तिभद्रंतेदेवरूपास्तवात्मजाः॥1.47.8॥<br>
<br>
एवंतौनिश्चयंकृत्वामातापुत्रौतपोवने।<br>
जग्मतुस्त्रिदिवंरामकृतार्थावितिनःश्रुतम्॥1.47.9॥<br>
एषदेशस्सकाकुत्स्थमहेन्द्राध्युषितःपुरा।<br>
दितिंयत्रतपस्सिद्धामेवंपरिचचारसः॥1.47.10॥<br>
<br>
इक्ष्वाकोस्तुनरव्याघ्रपुत्रःपरमधार्मिकः।<br>
अलम्बुसायामुत्पन्नोविशालइतिविश्रुतः॥1.47.11॥<br>
तेनचासीदिहस्थानेविशालेतिपुरीकृता।<br>
विशालस्यसुतोरामहेमचन्द्रोमहाबलः॥1.47.12॥<br>
सुचन्द्रइतिविख्यातोहेमचन्द्रादनन्तरः।<br>
सुचन्द्रतनयोरामधूम्राश्वइतिविश्रुतः॥1.47.13॥<br>
धूम्राश्वतनयश्चापिसृञ्जयःसमपद्यत।<br>
सृञ्जयस्यसुतःश्रीमान्सहदेवःप्रतापवान्॥1.47.14॥<br>
कुशाश्वःसहदेवस्यपुत्रःपरमधार्मिकः।<br>
कुशाश्वस्यमहातेजाःसोमदत्तःप्रतापवान्॥1.47.15॥<br>
सोमदत्तस्यपुत्रस्तुकाकुत्स्थइतिविश्रुतः॥1.47.16॥<br>
तस्यपुत्रोमहातेजाःसम्प्रत्येषपुरीमिमाम्।<br>
आवसत्यमरप्रख्यःसुमतिर्नामदुर्जयः॥1.47.17॥<br>
इक्ष्वाकोस्तुप्रसादेनसर्वेवैशालिकानृपाः।<br>
दीर्घायुषोमहात्मानोवीर्यवन्तःसुधार्मिकाः॥1.47.18॥<br>
इहाद्यरजनींरामसुखंवत्स्यामहेवयम्।<br>
श्वःप्रभातेनरश्रेष्ठजनकंद्रष्टुमर्हसि॥1.47.19॥<br>
<br>
सुमतिस्तुमहातेजाविश्वामित्रमुपागतम्।<br>
श्रुत्वानरवरश्रेष्ठःप्रत्युद्गच्छन्महायशाः॥1.47.20॥<br>
पूजांचपरमांकृत्वासोपाध्यायःसबान्धवः।<br>
प्राञ्जलिःकुशलंपृष्ट्वाविश्वामित्रमथाब्रवीत्॥1.47.21॥<br>
<br>
धन्योऽस्म्यनुगृहीतोऽस्मियस्यमेविषयंमुनिः।<br>
सम्प्राप्तोदर्शनंचैवनास्तिधन्यतरोमया॥1.47.22॥<script>ac.playbackRate=0.5</script>