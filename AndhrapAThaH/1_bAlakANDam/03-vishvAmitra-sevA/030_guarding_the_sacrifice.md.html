<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-030-Yagna_Samrakshnam.mp3" type="audio/mpeg"></audio><br>
<br>
अथतौदेशकालज्ञौराजपुत्रावरिन्दमौ।<br>
देशेकालेचवाक्यज्ञावब्रूतांकौशिकंवचः॥1.30.1॥<br>
भगवन्श्रोतुमिच्छावोयस्मिन्कालेनिशाचरौ।<br>
संरक्षणीयौतौब्रह्मन्नातिवर्तेततत्क्षणम्॥1.30.2॥<br>
<br>
एवंब्रुवाणौकाकुत्स्थौत्वरमाणौयुयुत्सया।<br>
सर्वेतेमुनयःप्रीताःप्रशशंसुर्नृपात्मजौ॥1.30.3॥<br>
अद्यप्रभृतिषड्रात्रंरक्षतंराघवौयुवाम्।<br>
दीक्षांगतोह्येषमुनिर्मौनित्वंचगमिष्यति॥1.30.4॥<br>
<br>
तौचतद्वचनंश्रुत्वाराजपुत्रौयशस्विनौ।<br>
अनिद्रौषडहोरात्रंतपोवनमरक्षताम्॥1.30.5॥<br>
उपासाञ्चक्रतुर्वीरौयत्तौपरमधन्विनौ।<br>
ररक्षतुर्मुनिवरंविश्वामित्रमरिन्दमौ॥1.30.6॥<br>
<br>
अथकालेगतेतस्मिन्षष्ठेऽहनिसमागते।<br>
सौमित्रिमब्रवीद्रामोयत्तोभवसमाहितः॥1.30.7॥<br>
रामस्यैवंब्रुवाणस्यत्वरितस्ययुयुत्सया।<br>
प्रजज्वालततोवेदिस्सोपाध्यायपुरोहिता॥1.30.8॥<br>
सदर्भचमसस्रुक्काससमित्कुसुमोच्चया।<br>
विश्वामित्रेणसहितावेदिर्जज्वालसर्त्विजा॥1.30.9॥<br>
मन्त्रवच्चयथान्यायंयज्ञोऽसौसम्प्रवर्तते।<br>
<br>
आकाशेचमहान्शब्दःप्रादुरासीद्भयानकः॥1.30.10॥<br>
आवार्यगगनंमेघोयथाप्रावृषिनिर्गतः।<br>
तथामायांविकुर्वाणौराक्षसावभ्यधावताम्॥1.30.11॥<br>
मारीचश्चसुबाहुश्चतयोरनुचराश्चये।<br>
आगम्यभीमसङ्काशारुधिरौघमवासृजन्॥1.30.12॥<br>
सातेनरुधिरौघेणवेदिर्जज्वालमण्डिता।<br>
सहसाऽभिद्रुतोरामस्तानपश्यत्ततोदिवि॥1.30.13॥<br>
तावापतन्तौसहसादृष्ट्वाराजीवलोचनः।<br>
लक्ष्मणंत्वभिसम्प्रेक्ष्यरामोवचनमब्रवीत्॥1.30.14॥<br>
<br>
पश्यलक्ष्मणदुर्वृत्तान्राक्षसान्पिशिताशनान्।<br>
मानवास्त्रसमाधूताननिलेनयथाघनान्॥1.30.15॥<br>
(करिष्यामिनसन्देहोनोत्सहेहन्तुम्ईदृशान्।<br>
इत्य्उक्त्वावचनंरामश्चापेसन्धायवेगवान्॥१-३०-१६)<br>
मानवंपरमोदारमस्त्रंपरमभास्वरम्।<br>
चिक्षेपपरमक्रुद्धोमारीचोरसिराघवः॥1.30.16॥<br>
<br>
सतेनपरमास्त्रेणमानवेनसमाहतः।<br>
सम्पूर्णंयोजनशतंक्षिप्तःसागरसम्प्लवे॥1.30.17॥<br>
विचेतनंविघूर्णन्तंशीतेषुबलताडितम्।<br>
निरस्तंदृश्यमारीचंरामोलक्ष्मणमब्रवीत्॥1.30.18॥<br>
<br>
(पश्यलक्ष्मणशीतेषुम्मानवंमनुसंहितम्।<br>
मोहयित्वानयत्येनन्नचप्राणैर्व्ययुज्यत॥१-३०-२०)<br>
इमानपिवधिष्यामिनिर्घृणान्दुष्टचारिणः।<br>
राक्षसान्पापकर्मस्थान्यज्ञघ्नान्रुधिराशनान्॥1.30.19॥<br>
<br>
(इत्य्उक्त्वालक्ष्मणञ्चाशुलाघवंदर्शयन्इव।)<br>
सङ्गृह्यास्त्रंततोरामोदिव्यमाग्नेयमद्भुतम्।<br>
सुबाहूरसिचिक्षेपसविद्धःप्रापतद्भुवि॥1.30.20॥<br>
<br>
शेषान्वायव्यमादायनिजघानमहायशाः।<br>
राघवःपरमोदारोमुनीनांमुदमावहन्॥1.30.21॥<br>
सहत्वाराक्षसान्सर्वान्यज्ञघ्नान्रघुनन्दनः।<br>
ऋषिभिःपूजितस्तत्रयथेन्द्रोविजयेपुरा॥1.30.22॥<br>
<br>
अथयज्ञेसमाप्तेतुविश्वामित्रोमहामुनिः।<br>
निरीतिकादिशोदृष्ट्वाकाकुत्स्थमिदमब्रवीत्॥1.30.23॥<br>
कृतार्थोऽस्मिमहाबाहोकृतंगुरुवचस्त्वया।<br>
सिद्धाश्रममिदंसत्यंकृतंराममहायशः॥1.30.24॥<br>
सहिरामम्प्रशस्यैवन्ताभ्यांसंध्याम्उपागमत्॥१-३०-२६<script>ac.playbackRate=0.5</script>