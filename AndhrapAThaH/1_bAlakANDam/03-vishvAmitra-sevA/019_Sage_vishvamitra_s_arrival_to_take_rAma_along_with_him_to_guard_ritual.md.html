<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-019-Vishvamitrakrutha_Ramayaachana.mp3" type="audio/mpeg"></audio><br>
<br>
<br>
तच्छ्रुत्वाराजसिंहस्यवाक्यमद्भुतविस्तरम्।<br>
हृष्टरोमामहातेजाविश्वामित्रोऽभ्यभाषत॥1.19.1॥<br>
सदृशंराजशार्दूलतवैतद्भुविनान्यथा।<br>
महाकुलप्रसूतस्यवसिष्ठव्यपदेशिनः॥1.19.2॥<br>
यत्तुमेहृद्गतंवाक्यंतस्यकार्यस्यनिश्चयम्।<br>
कुरुष्वराजशार्दूलभवसत्यप्रतिश्रवः॥1.19.3॥<br>
<br>
अहंनियममातिष्ठेसिद्ध्यर्थंपुरुषर्षभ।<br>
तस्यविघ्नकरौद्वौतुराक्षसौकामरूपिणौ॥1.19.4॥<br>
मारीचश्चसुबाहुश्चवीर्यवन्तौसुशिक्षितौ।<br>
समांसरुधिरौघेणवेदिंतामभ्यवर्षताम्॥1.19.5॥<br>
अवधूतेतथाभूतेतस्मिन्नियमनिश्चये।<br>
कृतश्रमोनिरुत्साहस्तस्माद्देशादपाक्रमे॥1.19.6॥<br>
नचमेक्रोधमुत्स्रष्टुंबुद्धिर्भवतिपार्थिव।<br>
तथाभूताहिसाचर्यानशापस्तत्रमुच्यते॥1.19.7॥<br>
स्वपुत्रंराजशार्दूलरामंसत्यपराक्रमम्।<br>
काकपक्षधरंशूरंज्येष्ठंमेदातुमर्हसि॥1.19.8॥<br>
शक्तोह्येषमयागुप्तोदिव्येनस्वेनतेजसा।<br>
राक्षसायेविकर्तारस्तेषामपिविनाशने॥1.19.9॥<br>
श्रेयश्चास्मैप्रदास्यामिबहुरूपंनसंशयः।<br>
त्रयाणामपिलोकानांयेनख्यातिंगमिष्यति॥1.19.10॥<br>
नचतौराममासाद्यशक्तौस्थातुंकथञ्चन।<br>
नचतौराघवादन्योहन्तुमुत्सहतेपुमान्॥1.19.11॥<br>
वीर्योत्सिक्तौहितौपापौकालपाशवशंगतौ।<br>
रामस्यराजशार्दूलनपर्याप्तौमहात्मनः॥1.19.12॥<br>
नचपुत्रकृतस्नेहंकर्तुमर्हतिपार्थिव।<br>
<br>
अहंतेप्रतिजानामिहतौतौविद्धिराक्षसौ॥1.19.13॥<br>
अहंवेद्मिमहात्मानंरामंसत्यपराक्रमम्।<br>
वसिष्ठोऽपिमहातेजायेचेमेतपसिस्थिताः॥1.19.14॥<br>
यदितेधर्मलाभंचयशश्चपरमंभुवि।<br>
स्थितमिच्छसिराजेन्द्ररामंमेदातुमर्हसि॥1.19.15॥<br>
यदिह्यनुज्ञांकाकुत्स्थददतेतवमन्त्रिणः।<br>
वसिष्ठप्रमुखाःसर्वेराघवंमेविसर्जय॥1.19.16॥<br>
अभिप्रेतमसंसक्तमात्मजंदातुमर्हसि।<br>
दशरात्रंहियज्ञस्यरामंराजीवलोचनम्॥1.19.17॥<br>
नात्येतिकालोयज्ञस्ययथाऽयंममराघव।<br>
तथाकुरुष्वभद्रंतेमाचशोकेमनःकृथाः॥1.19.18॥<br>
<br>
इत्येवमुक्त्वाधर्मात्माधर्मार्थसहितंवचः।<br>
विरराममहातेजाविश्वामित्रोमहामुनिः॥1.19.19॥<br>
<br>
सतन्निशम्यराजेन्द्रोविश्वामित्रवचःशुभम्।<br>
शोकमभ्यगमत्तीव्रंव्यषीदतभयान्वितः॥1.19.20॥<br>
इतिहृदयमनोविदारणंमुनिवचनंतदतीवशुश्रुवान्।<br>
नरपतिरभवन्महांस्तदाव्यथितमनाःप्रचचालचासनात्॥1.19.21॥<script>ac.playbackRate=0.5</script>