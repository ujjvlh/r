<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-024-Kaama_Shrama_Dharshanam.mp3" type="audio/mpeg"></audio><br>
<br>
<br>
ततःप्रभातेविमलेकृत्वाह्निकमरिन्दमौ।<br>
विश्वामित्रंपुरस्कृत्यनद्यास्तीरमुपागतौ॥1.24.1॥<br>
तेचसर्वेमहात्मानोमुनयःसंशितव्रताः।<br>
उपस्थाप्यशुभांनावंविश्वामित्रमथाब्रुवन्॥1.24.2॥<br>
आरोहतुभवान्नावंराजपुत्रपुरस्कृतः।<br>
अरिष्टंगच्छपन्थानंमाभूत्कालविपर्ययः॥1.24.3॥<br>
<br>
विश्वामित्रस्तथेत्युक्त्वातानृषीनभिपूज्यच।<br>
ततारसहितस्ताभ्यांसरितंसागरङ्गमाम्॥1.24.4॥<br>
ततःशुश्राववैशब्दमतिसंरम्भवर्द्धितम्।<br>
मध्यमागम्यतोयस्यसहरामःकनीयसा॥1.24.5॥<br>
अथरामःसरिन्मध्येपप्रच्छमुनिपुङ्गवम्।<br>
वारिणोभिद्यमानस्यकिमयंतुमुलोध्वनिः॥1.24.6॥<br>
राघवस्यवचःश्रुत्वाकौतूहलसमन्वितः।<br>
कथयामासधर्मात्मातस्यशब्दस्यनिश्चयम्॥1.24.7॥<br>
<br>
कैलासपर्वतेराममनसानिर्मितंसरः।<br>
ब्रह्मणानरशार्दूलतेनेदंमानसंसरः॥1.24.8॥<br>
तस्मात्सुस्रावसरसःसाऽयोध्यामुपगूहते।<br>
सरःप्रवृत्तासरयूःपुण्याब्रह्मसरश्च्युता॥1.24.9॥<br>
तस्यायमतुलःशब्दोजाह्नवीमभिवर्तते।<br>
वारिसङ्क्षोभजोरामप्रणामंनियतःकुरु॥1.24.10॥<br>
ताभ्यांतुतावुभौकृत्वाप्रणाममतिधार्मिकौ।<br>
तीरंदक्षिणमासाद्यजग्मतुर्लघुविक्रमौ॥1.24.11॥<br>
<br>
सवनंघोरसङ्काशंदृष्ट्वानृपवरात्मजः।<br>
अविप्रहतमैक्ष्वाकःपप्रच्छमुनिपुङ्गवम्॥1.24.12॥<br>
अहोवनमिदंदुर्गंझिल्लिकागणनादितम्।<br>
भैरवैःश्वापदैःपूर्णंशकुन्तैर्दारुणारुतैः॥1.24.13॥<br>
नानाप्रकारैःशकुनैर्वाश्यद्भिर्भैरवैःस्वनैः।<br>
सिंहव्याघ्रवराहैश्चवारणैश्चोपशोभितम्॥1.24.14॥<br>
धवाश्वकर्णककुभैर्मरुतिन्दुकपाटलैः।<br>
सङ्कीर्णंबदरीभिश्चकिंन्वेतद्दारुणंवनम्॥1.24.15॥<br>
<br>
तमुवाचमहातेजाविश्वामित्रोमहामुनिः।<br>
श्रूयतांवत्सकाकुत्स्थयस्यैतद्दारुणंवनम्॥1.24.16॥<br>
एतौजनपदौस्फीतौपूर्वमास्तांनरोत्तम।<br>
मलदाश्चकरूशाश्चदेवनिर्माणनिर्मितौ॥1.24.17॥<br>
पुरावृत्रवधेराममलेनसमभिप्लुतम्।<br>
क्षुधाचैवसहस्राक्षंब्रह्महत्यासमाविशत्॥1.24.18॥<br>
तमिन्द्रंस्नापयन्देवाऋषयश्चतपोधनाः।<br>
कलशैःस्नापयामासुर्मलंचास्यप्रमोचयन्॥1.24.19॥<br>
इहभूम्यांमलंदत्त्वादत्त्वाकारूशमेवच।<br>
शरीरजंमहेन्द्रस्यततोहर्षंप्रपेदिरे॥1.24.20॥<br>
निर्मलोनिष्करूशश्चशुचिरिन्द्रोयदाऽभवत्।<br>
ददौदेशस्यसुप्रीतोवरंप्रभुरनुत्तमम्॥1.24.21॥<br>
<br>
इमौजनपदौस्फीतौख्यातिंलोकेगमिष्यतः।<br>
मलदाश्चकरूशाश्चममाङ्गमलधारिणौ॥1.24.22॥<br>
<br>
साधुसाध्वितितदेवाःपाकशासनमब्रुवन्।<br>
देशस्यपूजांतांदृष्ट्वाकृतांशक्रेणधीमता॥1.24.23॥<br>
<br>
एतौजनपदौस्फीतौदीर्घकालमरिन्दम।<br>
मलदाश्चकरूशाश्चमुदितौधनधान्यतः॥1.24.24॥<br>
<br>
(कस्यचिद्अथकालस्ययक्षीकामरूपिणी॥)<br>
बलंनागसहस्रस्यधारयन्तीतदाह्यभूत्।<br>
ताटकानामभद्रंतेभार्यासुन्दस्यधीमतः॥1.24.25॥<br>
मारीचोराक्षसःपुत्रोयस्याःशक्रपराक्रमः॥1.24.26॥<br>
वृत्तबाहुर्महावीर्योविपुलास्यतनुर्महान्।<br>
राक्षसोभैरवाकारोनित्यंत्रासयतेप्रजाः॥1.24.27॥<br>
इमौजनपदौनित्यंविनाशयतिराघव।<br>
मलदांश्चकरूशांश्चताटकादुष्टचारिणी॥1.24.28॥<br>
<br>
सेयंपन्थानमावार्यवसत्यध्यर्द्धयोजने।<br>
अतएवचगन्तव्यंताटकायावनंयतः॥1.24.29॥<br>
स्वबाहुबलमाश्रित्यजहीमांदुष्टचारिणीम्।<br>
मन्नियोगादिमंदेशंकुरुनिष्कण्टकंपुनः॥1.24.30॥<br>
नहिकश्चिदिमंदेशंशक्नोत्यागन्तुमीदृशम्।<br>
यक्षिण्याघोरयारामउत्सादितमसह्यया॥1.24.31॥<br>
<br>
एतत्तेसर्वमाख्यातंयथैतद्दारुणंवनम्।<br>
यक्ष्याचोत्सादितंसर्वमद्यापिननिवर्तते॥1.24.32॥<script>ac.playbackRate=0.5</script>