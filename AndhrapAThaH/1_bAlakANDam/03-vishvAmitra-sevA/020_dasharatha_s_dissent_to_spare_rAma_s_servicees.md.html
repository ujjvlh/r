<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-020-Dhasharatha_Vignaapana.mp3" type="audio/mpeg"></audio><br>
<br>
तच्छ्रुत्वाराजशार्दूलोविश्वामित्रस्यभाषितम्।<br>
मुहूर्तमिवनिःसञ्ज्ञःसञ्ज्ञावानिदमब्रवीत्॥1.20.1॥<br>
<br>
ऊनषोडशवर्षोमेरामोराजीवलोचनः।<br>
नयुद्धयोग्यतामस्यपश्यामिसहराक्षसैः॥1.20.2॥<br>
इयमक्षौहिणीपूर्णायस्याहंपतिरीश्वरः।<br>
अनयासंवृतोगत्वायोद्धाऽहंतैर्निशाचरैः॥1.20.3॥<br>
इमेशूराश्चविक्रान्ताभृत्यामेऽस्त्रविशारदाः।<br>
योग्यारक्षोगणैर्योद्धुंनरामंनेतुमर्हसि॥1.20.4॥<br>
<br>
अहमेवधनुष्पाणिर्गोप्तासमरमूर्द्धनि।<br>
यावत्प्राणान्धरिष्यामितावद्योत्स्येनिशाचरैः॥1.20.5॥<br>
निर्विघ्नाव्रतचर्यासाभविष्यतिसुरक्षिता।<br>
अहंतत्रगमिष्यामिनरामंनेतुमर्हसि॥1.20.6॥<br>
<br>
बालोह्यकृतविद्यश्चनचवेत्तिबलाबलम्।<br>
नचास्त्रबलसंयुक्तोनचयुद्धविशारदः॥1.20.7॥<br>
नचासौरक्षसांयोग्यःकूटयुद्धाहितेभृशम्॥1.20.8॥<br>
विप्रयुक्तोहिरामेणमुहूर्तमपिनोत्सहे।<br>
जीवितुंमुनिशार्दूलनरामंनेतुमर्हसि॥1.20.9॥<br>
<br>
यदिवाराघवंब्रह्मन्नेतुमिच्छसिसुव्रत।<br>
चतुरङ्गसमायुक्तंमयाचसहितंनय॥1.20.10॥<br>
षष्टिर्वर्षसहस्राणिजातस्यममकौशिक।<br>
दुःखेनोत्पादितश्चायंनरामंनेतुमर्हसि॥1.20.11॥<br>
<br>
चतुर्णामात्मजानांहिप्रीतिःपरमिकामम।<br>
ज्येष्ठंधर्मप्रधानंचनरामंनेतुमर्हसि॥1.20.12॥<br>
किंवीर्याराक्षसास्तेचकस्यपुत्राश्चकेचते।<br>
कथम्प्रमाणाःकेचैतान्रक्षन्तिमुनिपुङ्गव॥1.20.13॥<br>
कथंचप्रतिकर्तव्यंतेषांरामेणरक्षसाम्।<br>
मामकैर्वाबलैर्ब्रह्मन्मयावाकूटयोधिनाम्॥1.20.14॥<br>
सर्वंमेशंसभगवन्कथंतेषांमयारणे।<br>
स्थातव्यंदुष्टभावानांवीर्योत्सिक्ताहिराक्षसाः॥1.20.15॥<br>
<br>
तस्यतद्वचनंश्रुत्वाविश्वामित्रोऽभ्यभाषत॥1.20.16॥<br>
पौलस्त्यवंशप्रभवोरावणोनामराक्षसः॥1.20.17॥<br>
सब्रह्मणादत्तवरस्त्रैलोक्यंबाधतेभृशम्।<br>
महाबलोमहावीर्योराक्षसैर्बहुभिर्वृतः॥1.20.18॥<br>
श्रूयतेहिमहावीर्योरावणोराक्षसाधिपः।<br>
साक्षाद्वैश्रवणभ्रातापुत्रोविश्रवसोमुनेः॥1.20.19॥<br>
(यदानखलुयज्ञस्यविघ्नकर्तामहाबलः॥१-२०-१८)<br>
तेनसञ्चोदितौद्वौतुराक्षसौवैमहाबलौ।<br>
मारीचश्चसुबाहुश्चयज्ञविघ्नंकरिष्यतः॥1.20.20॥<br>
इत्युक्तोमुनिनातेनराजोवाचमुनिंतदा।<br>
<br>
नहिशक्तोऽस्मिसङ्ग्रामेस्थातुंतस्यदुरात्मनः॥1.20.21॥<br>
[सत्वंप्रसादंधर्मज्ञकुरुष्वममपुत्रके।<br>
ममचैवाल्पभाग्यस्यदैवतंहिभवान्गुरुः॥1.20.22॥]<br>
देवदानवगन्धर्वायक्षाःपतगपन्नगाः।<br>
नशक्तारावणंसोढुंकिंपुनर्मानवायुधि॥1.20.23॥<br>
(सतुवीर्यवतांवीर्यमादत्तेयुधिरावणः।)<br>
तेनचाहंनशक्नोमिसंयोद्धुंतस्यवाबलैः।<br>
सबलोवामुनिश्रेष्ठसहितोवाममात्मजैः॥1.20.24॥<br>
कथमप्यमरप्रख्यंसङ्ग्रामाणामकोविदम्।<br>
बालंमेतनयंब्रह्मन्नैवदास्यामिपुत्रकम्॥1.20.25॥<br>
<br>
अथकालोपमौयुद्धेसुतौसुन्दोपसुन्दयोः।<br>
यज्ञविघ्नकरौतौतेनैवदास्यामिपुत्रकम्॥1.20.26॥<br>
<br>
मारीचश्चसुबाहुश्चवीर्यवन्तौसुशिक्षितौ।<br>
तयोरन्यतरेणाहंयोद्धास्यांससुहृद्गणः॥1.20.27॥<br>
अन्यथात्वनुनेष्यामिभवन्तम्सहबान्धव॥१-२०-२७<br>
इतिनरपतिजल्पनाद्द्विजेन्द्रंकुशिकसुतंसुमहान्विवेशमन्युः।<br>
सुहुतइवसमिद्भिराज्यसिक्तःसमभवदुज्ज्वलितोमहर्षिवह्निः॥1.20.28॥<script>ac.playbackRate=0.5</script>