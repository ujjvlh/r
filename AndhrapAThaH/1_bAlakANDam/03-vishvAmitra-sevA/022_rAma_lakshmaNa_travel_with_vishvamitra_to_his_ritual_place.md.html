<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-022-Rama_Lakshmana_YorniShrakamanam.mp3" type="audio/mpeg"></audio><br>
<br>
तथावसिष्ठेब्रुवतिराजादशरथःसुतम्।<br>
प्रहृष्टवदनोराममाजुहावसलक्ष्मणम्॥1.22.1॥<br>
कृतस्वस्त्ययनंमात्रापित्रादशरथेनच।<br>
पुरोधसावसिष्ठेनमङ्गलैरभिमन्त्रितम्॥1.22.2॥<br>
<br>
सपुत्रंमूर्ध्न्युपाघ्रायराजादशरथःप्रियम्।<br>
ददौकुशिकपुत्रायसुप्रीतेनान्तरात्मना॥1.22.3॥<br>
<br>
ततोवायुःसुखस्पर्शोविरजस्कोववौतदा।<br>
विश्वामित्रगतंरामंदृष्ट्वाराजीवलोचनम्॥1.22.4॥<br>
पुष्पवृष्टिर्महत्यासीद्देवदुन्दुभिनिःस्वनैः।<br>
शङ्खदुन्दुभिनिर्घोषःप्रयातेतुमहात्मनि॥1.22.5॥<br>
<br>
विश्वामित्रोययावग्रेततोरामोमहायशाः।<br>
काकपक्षधरोधन्वीतंचसौमित्रिरन्वगात्॥1.22.6॥<br>
(कलापिनौधनुष्पाणीशोभयानौदिशोदश।)<br>
विश्वामित्रंमहात्मानंत्रिशीर्षाविवपन्नगौ।<br>
अनुजग्मतुरक्षुद्रौपितामहमिवाश्विनौ॥1.22.7॥<br>
<br>
तदाकुशिकपुत्रंतुधनुष्पाणीस्वलङ्कृतौ।<br>
बद्धगोधाङ्गुलित्राणौखड्गवन्तौमहाद्युती॥1.22.8॥<br>
(कुमारौचारुवपुषौभ्रातरौरामलक्ष्मणौ।)<br>
अनुयातौश्रियादीप्त्याशोभयेतामनिन्दितौ।<br>
स्थाणुंदेवमिवाचिन्त्यंकुमाराविवपावकी॥1.22.9॥<br>
<br>
अध्यर्द्धयोजनंगत्वासरय्वादक्षिणेतटे।<br>
रामेतिमधुरांवाणींविश्वामित्रोऽभ्यभाषत॥1.22.10॥<br>
गृहाणवत्ससलिलंमाभूत्कालविपर्ययः।<br>
मन्त्रग्रामंगृहाणत्वंबलामतिबलांतथा॥1.22.11॥<br>
नश्रमोनज्वरोवातेनरूपस्यविपर्ययः।<br>
नचसुप्तंप्रमत्तंवाधर्षयिष्यन्तिनैऋताः॥1.22.12॥<br>
नबाह्वोःसदृशोवीर्येपृथिव्यामस्तिकश्चन।<br>
त्रिषुलोकेषुवैरामनभवेत्सदृशस्तव॥1.22.13॥<br>
(बलाम्अतिबलाम्चैवपठतस्तातराघव॥१-२२-१४)<br>
नसौभाग्येनदाक्षिण्येनज्ञानेबुद्धिनिश्चये।<br>
नोत्तरेप्रतिवक्तव्येसमोलोकेतवानघ॥1.22.14॥<br>
एतद्विद्याद्वयेलब्धेभवितानास्तितेसमः।<br>
बलाचातिबलाचैवसर्वज्ञानस्यमातरौ॥1.22.15॥<br>
क्षुत्पिपासेनतेरामभविष्येतेनरोत्तम।<br>
बलामतिबलांचैवपठतःपथिराघव॥1.22.16॥<br>
(गृहाणसर्वलोकस्यगुप्तयेरघुनन्दन।)<br>
विद्याद्वयमधीयानेयशश्चाप्यतुलंत्वयि।<br>
पितामहसुतेह्येतेविद्येतेजःसमन्विते॥1.22.17॥<br>
प्रदातुंतवकाकुत्स्थसदृशस्त्वंहिधार्मिक॥1.22.18॥<br>
कामंबहुगुणाःसर्वेत्वय्येतेनात्रसंशयः।<br>
तपसासम्भृतेचैतेबहुरूपेभविष्यतः॥1.22.19॥<br>
<br>
ततोरामोजलंस्पृष्ट्वाप्रहृष्टवदनःशुचिः।<br>
प्रतिजग्राहतेविद्येमहर्षेर्भावितात्मनः॥1.22.20॥<br>
विद्यासमुदितोरामःशुशुभेभूरिविक्रमः।<br>
सहस्ररश्मिर्भगवान्शरदीवदिवाकरः॥1.22.21॥<br>
गुरुकार्याणिसर्वाणिनियुज्यकुशिकात्मजे।<br>
ऊषुस्तांरजनींतत्रसरय्वांसुसुखःत्रयः॥1.22.22॥<br>
<br>
दशरथनृपसूनुसत्तमाभ्यांतृणशयनेऽनुचितेतदोषिताभ्याम्।<br>
कुशिकसुतवचोऽनुलालिताभ्यांसुखमिवसाविबभौविभावरीच॥1.22.23॥<script>ac.playbackRate=0.5</script>