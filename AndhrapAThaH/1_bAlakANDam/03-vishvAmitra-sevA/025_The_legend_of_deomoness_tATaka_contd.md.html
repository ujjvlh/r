<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-025-ThaataKaavadha_Preranaa.mp3" type="audio/mpeg"></audio><br>
<br>
अथतस्याप्रमेयस्यमुनेर्वचनमुत्तमम्।<br>
श्रुत्वापुरुषशार्दूलःप्रत्युवाचशुभांगिरम्॥1.25.1॥<br>
अल्पवीर्यायदायक्षाःश्रूयन्तेमुनिपुङ्गव।<br>
कथंनागसहस्रस्यधारयत्यबलाबलम्॥1.25.2॥<br>
इत्युक्तंवचनंश्रुत्वाराघवस्यामितौजसः।<br>
(हर्षयन्श्लक्ष्णयावचासलक्ष्मणम्अरिन्दमम्॥)<br>
विश्वामित्रोऽब्रवीद्वाक्यंशृणुयेनबलोत्तरा।<br>
<br>
वरदानकृतंवीर्यंधारयत्यबलाबलम्॥1.25.3॥<br>
पूर्वमासीन्महायक्षःसुकेतुर्नामवीर्यवान्।<br>
अनपत्यःशुभाचारःसचतेपेमहत्तपः॥1.25.4॥<br>
पितामहस्तुसम्प्रीतस्तस्ययक्षपतेस्तदा।<br>
कन्यारत्नंददौरामताटकांनामनामतः॥1.25.5॥<br>
ददौनागसहस्रस्यबलंचास्याःपितामहः।<br>
नत्वेवपुत्रंयक्षायददौब्रह्मामहायशाः॥1.25.6॥<br>
तांतुजातांविवर्द्धन्तींरूपयौवनशालिनीम्।<br>
जम्भपुत्रायसुन्दायददौभार्यांयशस्विनीम्॥1.25.7॥<br>
कस्यचित्त्वथकालस्ययक्षीपुत्रमजायत।<br>
मारीचंनामदुर्द्धषंयःशापाद्राक्षसोऽभवत्॥1.25.8॥<br>
सुन्देतुनिहतेरामसागस्त्यंमुनिपुङ्गवम्।<br>
ताटकासहपुत्रेणप्रधर्षयितुमिच्छति॥1.25.9॥<br>
भक्षार्थंजातसंरम्भागर्जन्तीसाऽभ्यधावत॥1.25.10॥<br>
आपतन्तींतुतांदृष्ट्वाअगस्त्योभगवानृषिः।<br>
राक्षसत्वंभजस्वेतिमारीचंव्याजहारसः॥1.25.11॥<br>
अगस्त्यःपरमक्रुद्धस्ताटकामपिशप्तवान्॥1.25.12॥<br>
पुरुषादीमहायक्षीविरूपाविकृतानना।<br>
इदंरूपंविहायाऽथदारुणंरूपमस्तुते॥1.25.13॥<br>
<br>
सैषाशापकृतामर्षाताटकाक्रोधमूर्च्छिता।<br>
देशमुत्सादयत्येनमगस्त्यचरितंशुभम्॥1.25.14॥<br>
<br>
एनांराघवदुर्वृत्तांयक्षींपरमदारुणाम्।<br>
गोब्राह्मणहितार्थायजहिदुष्टपराक्रमाम्॥1.25.15॥<br>
नह्येनांशापसंस्पृष्टांकश्चिदुत्सहतेपुमान्।<br>
निहन्तुंत्रिषुलोकेषुत्वामृतेरघुनन्दन॥1.25.16॥<br>
नहितेस्त्रीवधकृतेघृणाकार्यानरोत्तम।<br>
चातुर्वर्ण्यहितार्थायकर्तव्यंराजसूनुना॥1.25.17॥<br>
नृशंसमनृशंसंवाप्रजारक्षणकारणात्।<br>
पातकंवासदोषंवाकर्तव्यंरक्षतासताम्॥1.25.18॥<br>
राज्यभारनियुक्तानामेषधर्मःसनातनः।<br>
अधर्म्यांजहिकाकुत्स्थधर्मोह्यस्यानविद्यते॥1.25.19॥<br>
<br>
श्रूयतेहिपुराशक्रोविरोचनसुतांनृप।<br>
पृथिवींहन्तुमिच्छन्तींमन्थरामभ्यसूदयत्॥1.25.20॥<br>
विष्णुनाचपुरारामभृगुपत्नीदृढव्रता<br>
अनिन्द्रंलोकमिच्छन्तीकाव्यमातानिषूदिता॥1.25.21॥<br>
एतैश्चान्यैश्चबहुभीराजपुत्रमहात्मभिः।<br>
अधर्मसहितानार्योहताःपुरुषसत्तमैः॥1.25.22॥<br>
(तस्माद्एनांघृणांत्यक्त्वाजहिमच्छासनान्नृप॥)<script>ac.playbackRate=0.5</script>