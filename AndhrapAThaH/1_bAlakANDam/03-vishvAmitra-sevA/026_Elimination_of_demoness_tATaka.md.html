<html>
<body style="word-spacing:-.25em;">
<audio controls playb id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-026-Thaatakaavadhaha.mp3" type="audio/mpeg"></audio><br>
<br>
मुनेर्वचनमक्लीबंश्रुत्वानरवरात्मजः।<br>
राघवःप्राञ्जलिर्भूत्वाप्रत्युवाचदृढव्रतः॥1.26.1॥<br>
<br>
पितुर्वचननिर्देशात्पितुर्वचनगौरवात्।<br>
वचनंकौशिकस्येतिकर्तव्यमविशङ्कया॥1.26.2॥<br>
अनुशिष्टोऽस्म्ययोध्यायांगुरुमध्येमहात्मना।<br>
पित्रादशरथेनाहंनावज्ञेयंचतद्वचः॥1.26.3॥<br>
सोऽहंपितुर्वचःश्रुत्वाशासनाद्ब्रह्मवादिनः।<br>
करिष्यामिनसन्देहस्ताटकावधमुत्तमम्॥1.26.4॥<br>
गोब्राह्मणहितार्थायदेशस्यास्यसुखायच।<br>
तवचैवाप्रमेयस्यवचनंकर्त्तुमुद्यतः॥1.26.5॥<br>
<br>
एवमुक्त्वाधनुर्मध्येबध्वामुष्टिमरिन्दमः।<br>
ज्याघोषमकरोत्तीव्रंदिशःशब्देननादयन्॥1.26.6॥<br>
तेनशब्देनवित्रस्तास्ताटकावनवासिनः।<br>
ताटकाचसुसङ्क्रुद्धातेनशब्देनमोहिता॥1.26.7॥<br>
तंशब्दमभिनिध्यायराक्षसीक्रोधमूर्च्छिता।<br>
श्रुत्वाचाभ्यद्रवद्वेगाद्यतःशब्दोविनिस्सृतः॥1.26.8॥<br>
<br>
तांदृष्ट्वाराघवःक्रुद्धांविकृतांविकृताननाम्।<br>
प्रमाणेनातिवृद्धांचलक्ष्मणंसोऽभ्यभाषत॥1.26.9॥<br>
पश्यलक्ष्मणयक्षिण्याभैरवंदारुणंवपुः।<br>
भिद्येरन्दर्शनादस्याभीरूणांहृदयानिच॥1.26.10॥<br>
एनांपश्यदुराधर्षांमायाबलसमन्विताम्।<br>
विनिवृत्तांकरोम्यद्यहृतकर्णाग्रनासिकाम्॥1.26.11॥<br>
नह्येनामुत्सहेहन्तुंस्त्रीस्वभावेनरक्षिताम्।<br>
वीर्यंचास्यागतिंचापिहनिष्यामीतिमेमतिः॥1.26.12॥<br>
<br>
एवंब्रुवाणेरामेतुताटकाक्रोधमूर्च्छिता।<br>
उद्यम्यबाहूगर्जन्तीराममेवाभ्यधावत॥1.26.13॥<br>
विश्वामित्रस्तुब्रह्मर्षिर्हुङ्कारेणाभिभर्त्स्यताम्।<br>
स्वस्तिराघवयोरस्तुजयंचैवाभ्यभाषत॥1.26.14॥<br>
उद्धून्वानारजोघोरंताटकाराघवावुभौ।<br>
रजोमोहेनमहतामुहूर्तंसाव्यमोहयत्॥1.26.15॥<br>
<br>
ततोमायांसमास्थायशिलावर्षेणराघवौ।<br>
अवाकिरत्सुमहताततश्चुक्रोधराघवः॥1.26.16॥<br>
शिलावर्षंमहत्तस्याःशरवर्षेणराघवः।<br>
प्रतिहत्योपधावन्त्याःकरौचिच्छेदपत्रिभिः॥1.26.17॥<br>
<br>
ततश्छिन्नभुजांश्रान्तामभ्याशेपरिगर्जतीम्।<br>
सौमित्रिरकरोत्क्रोधाद्धृतकर्णाग्रनासिकाम्॥1.26.18॥<br>
(कामरूपधरासातुकृत्वारूपाण्य्अनेकशः।)<br>
अन्तर्द्धानंगतायक्षीमोहयन्तीवमायया।<br>
अश्मवर्षंविमुञ्चन्तीभैरवंविचचारह॥1.26.19॥<br>
<br>
ततस्तावश्मवर्षेणकीर्यमाणौसमन्ततः।<br>
दृष्ट्वागाधिसुतःश्रीमानिदंवचनमब्रवीत्॥1.26.20॥<br>
अलंतेघृणयावीरपापैषादुष्टचारिणी।<br>
यज्ञविघ्नकरीयक्षीपुरावर्द्धतिमायया॥1.26.21॥<br>
वध्यतांतावदेवैषापुरासन्ध्याप्रवर्तते।<br>
रक्षांसिसन्ध्याकालेषुदुर्द्धर्षाणिभवन्तिवै॥1.26.22॥<br>
<br>
इत्युक्तस्तुतदायक्षीमश्मवृष्ट्याभिवर्षतीम्।<br>
दर्शयन्शब्दवेधित्वंतांरुरोधससायकैः॥1.26.23॥<br>
सारुद्धाशरजालेनमायाबलसमन्विता।<br>
अभिदुद्रावकाकुत्स्थंलक्ष्मणंचविनेदुषी॥1.26.24॥<br>
तामापतन्तींवेगेनविक्रान्तामशनीमिव।<br>
शरेणोरसिविव्याधसापपातममारच॥1.26.25॥<br>
<br>
तांहतांभीमसङ्काशांदृष्ट्वासुरपतिस्तदा।<br>
साधुसाध्वितिकाकुत्स्थंसुराश्चसमपूजयन्॥1.26.26॥<br>
उवाचपरमप्रीतःसहस्राक्षःपुरन्दरः।<br>
सुराश्चसर्वेसंहृष्टाविश्वामित्रमथाब्रुवन्॥1.26.27॥<br>
मुनेकौशिकभद्रंतेसेन्द्राःसर्वेमरुद्गणाः।<br>
तोषिताःकर्मणानेनस्नेहंदर्शयराघवे॥1.26.28॥<br>
प्रजापतेःकृशाश्वस्यपुत्रान्सत्यपराक्रमान्।<br>
तपोबलभृतोब्रह्मन्राघवायनिवेदय॥1.26.29॥<br>
पात्रभूतश्चतेब्रह्मन्तवानुगमनेधृतः।<br>
कर्तव्यंचमहत्कार्यंसुराणांराजसूनुना॥1.26.30॥<br>
एवमुक्त्वासुराःसर्वेजग्मुर्हृष्टायथागतम्।<br>
विश्वामित्रंपुरस्कृत्यततःसन्ध्याप्रवर्तते॥1.26.31॥<br>
ततोमुनिवरःप्रीतस्ताटकावधतोषितः।<br>
मूर्ध्निराममुपाघ्रायइदंवचनमब्रवीत्॥1.26.32॥<br>
इहाद्यरजनींरामवसामशुभदर्शन।<br>
श्वःप्रभातेगमिष्यामस्तदाश्रमपदंमम॥1.26.33॥<br>
विश्वामित्रवचःश्रुत्वाहृष्टोदशरथात्मजः।<br>
उवासरजनींतत्रताटकायावनेसुखम्॥1.26.34॥<br>
मुक्तशापंवनंतच्चतस्मिन्नेवतदाऽहनि।<br>
रमणीयंविबभ्राजयथाचैत्ररथंवनम्॥1.26.35॥<br>
निहत्यतांयक्षसुतांसरामःप्रशस्यमानःसुरसिद्धसङ्घैः।<br>
उवासतस्मिन्मुनिनासहैवप्रभातवेलांप्रतिबोध्यमानः॥1.26.36॥<script>ac.playbackRate=0.5</script>