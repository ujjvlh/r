<html lang="sa"><head><meta charset="UTF-8"><meta name="viewport" content="width=device-width, initial-scale=1.0"><body style="word-spacing:-.25em;margin:0;padding:0;">
<div style="display:flex;flex-flow:column;height:100%;"><div style="display:flex;background-color:grey;padding:0.5em;flex: 0 1 auto;"><div style="flex: 0 1 auto;margin-top: auto;margin-bottom:auto;padding-right:1em;display:block;"><button onclick="ac.currentTime-=5;">⏪</button></div><audio controls id="ac"><source src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-023-Balaathi_balaa_Prapthihi.mp3" type="audio/mpeg"></audio></div><div style="padding:0.5em;flex: 1 1 auto;overflow-y:auto;"><br>
<br>
प्रभातायांतुशर्वर्यांविश्वामित्रोमहामुनिः।<br>
अभ्यभाषतकाकुत्स्थौशयानौपर्णसंस्तरे॥1.23.1॥<br>
<br>
कौसल्यासुप्रजारामपूर्वासन्ध्याप्रवर्तते।<br>
उत्तिष्ठनरशार्दूलकर्त्तव्यंदैवमाह्निकम्॥1.23.2॥<br>
<br>
तस्यर्षेःपरमोदारंवचःश्रुत्वानरोत्तमौ।<br>
स्नात्वाकृतोदकौवीरौजेपतुःपरमंजपम्॥1.23.3॥<br>
कृताह्निकौमहावीर्यौविश्वामित्रंतपोधनम्।<br>
अभिवाद्याभिसंहृष्टौगमनायाभितस्थतुः॥1.23.4॥<br>
तौप्रयातौमहावीर्यौदिव्यांत्रिपथगांनदीम्।<br>
ददृशातेततस्तत्रसरय्वाःसङ्गमेशुभे॥1.23.5॥<br>
तत्राश्रमपदंपुण्यमृषीणामुग्रतेजसाम्।<br>
बहुवर्षसहस्राणितप्यतांपरमंतपः॥1.23.6॥<br>
तंदृष्ट्वापरमप्रीतौराघवौपुण्यमाश्रमम्।<br>
ऊचतुस्तंमहात्मानंविश्वामित्रमिदंवचः॥1.23.7॥<br>
<br>
कस्यायमाश्रमःपुण्यःकोन्वस्मिन्वसतेपुमान्।<br>
भगवन्श्रोतुमिच्छावःपरंकौतूहलंहिनौ॥1.23.8॥<br>
<br>
तयोस्तद्वचनंश्रुत्वाप्रहस्यमुनिपुङ्गवः।<br>
अब्रवीच्छ्रूयतांरामयस्यायंपूर्वआश्रमः॥1.23.9॥<br>
कन्दर्पोमूर्तिमानासीत्कामइत्युच्यतेबुधैः॥1.23.10॥<br>
(तपस्यन्तम्इहस्थाणुन्नियमेनसमाहितम्॥१-२३-१०)<br>
कृतोद्वाहंतुदेवेशंगच्छन्तंसमरुद्गणम्।<br>
धर्षयामासदुर्मेधाहुङ्कृतश्चमहात्मना॥1.23.11॥<br>
<br>
अवदग्धस्यरौद्रेणचक्षुषारघुनन्दन।<br>
व्यशीर्य्यन्तशरीरात्स्वात्सर्वगात्राणिदुर्मतेः॥1.23.12॥<br>
तस्यगात्रंहतंतत्रनिर्दग्धस्यमहात्मना।<br>
अशरीरःकृतःकामःक्रोधाद्देवेश्वरेणहि॥1.23.13॥<br>
अनङ्गइतिविख्यातस्तदाप्रभृतिराघव।<br>
सचाङ्गविषयःश्रीमान्यत्राङ्गंप्रमुमोचह॥1.23.14॥<br>
तस्यायमाश्रमःपुण्यस्तस्येमेमुनयःपुरा।<br>
<br>
शिष्याधर्मपरानित्यंतेषांपापंनविद्यते॥1.23.15॥<br>
इहाद्यरजनींरामवसेमशुभदर्शन।<br>
पुण्ययोःसरितोर्मध्येश्वस्तरिष्यामहेवयम्॥1.23.16॥<br>
अभिगच्छामहेसर्वेशुचयःपुण्यमाश्रमम्।<br>
स्नाताश्चकृतजप्याश्चहुतहव्यानरोत्तम॥1.23.17॥<br>
तेषांसंवदतांतत्रतपोदीर्घेणचक्षुषा।<br>
विज्ञायपरमप्रीतामुनयोहर्षमागमन्॥1.23.18॥<br>
अर्घ्यंपाद्यंतथातिथ्यंनिवेद्यकुशिकात्मजे।<br>
रामलक्ष्मणयोःपश्चादकुर्वन्नतिथिक्रियाम्॥1.23.19॥<br>
सत्कारंसमनुप्राप्यकथाभिरभिरञ्जयन्।<br>
यथार्हमजपन्सन्ध्यामृषयस्तेसमाहिताः॥1.23.20॥<br>
तत्रवासिभिरानीतामुनिभिःसुव्रतैःसह।<br>
न्यवसन्सुसुखंतत्रकामाश्रमपदेतदा॥1.23.21॥<br>
कथाभिरभिरामाभिरभिरामौनृपात्मजौ।<br>
रमयामासधर्मात्माकौशिकोमुनिपुङ्गवः॥1.23.22॥</div></div><script>ac.playbackRate=0.5</script></body>
</html>